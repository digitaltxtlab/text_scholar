No. 6.*)



Den hellige Kirkes skiønne Navn

Mangfoldige Folk vil bære,

Uagtet der ganger Syn for Savn,

Slet ikke de vil det være:

Papisten og selv den grumme Tyrk,

Samt Jøder og Græker med Lærdom mørk,

Guds Eiendoms-Folk sig kalde!



Den hellige Kirke kaldes ret

Almindelig, tag det vare!

Saa alleslags Folk og Tanke-Sæt

Befinde sig i den Skare:

Til Hyrden sig flokke Hjordens Faar

*) Omarbeidelse afHans ThomesensReformations-Psalme: Den christelige Kirkes skiønne Navn.






Fra Hjørnerne alle, mens Verden staaer,

Trods, Nogen det kan forhindre!



Den hellige Kirke dog er een,

Den samme i allen Stunde,

I Zion er lagt en Hjørne-Steen,

Den kaster sig ingenlunde,

Saa een er vor Herre, Tro og Daab,

Og eet er tillige vort store Haab,

I Himmerig det opfyldes.



Den hellige Kirkes første Tegn

Det levende Ord mon være,

Der falder paa Jord som Dugg og Regn,

TilFrelserensPriis og Ære;

Thi der er i Kraft Guds Høire-Haand,

Det Ord, hvori Jesus er Liv og Aand,

Det vender ei tomt tilbage!



Hvor Frelseren lever, giv kun Agt,

Du sikkerlig skal befinde,

Der er uforvansketDaabens Pagt

OgKalkentilJesuMinde,

Men slutte vi tør fuldvist og trygt,

At hvor Man nedbryder hvad Gud har bygt,

Man dømmer sig selv tildøde.



Et gudeligt Liv i Jesu Tro

Kan Verden ei velbehage,

Saa Kirken hun faaer ei Fred og Ro

I alle sit Levnets Dage,

Og Korset er Kirkens Kiende-Tegn

Paa Jorderig under hver Himmel-Egn,

Som Herren det forudsagde.



Thi takke vi dig, O Jesu Christ!

Til din og Gud Faders Ære,






Den hellige Kirke kan forvist

Bevises blandt os at være;

VedLutherDu tændte Lys paany,

O, lad, til Du kommer med Glands i Sky,

Det skinne hvor nu vi sjunge!