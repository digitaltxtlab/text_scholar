No. 10. *)



Hvor er dog din Naade!

Retfærdige Gud!

Med Vreden hold Maade!

Sluk Tanden ei ud!

Lad Ulven ei øde

Den Hjord, Du gav Føde,

De Lam, Du gav Mælk!



En livegen Stamme

Forhvervede Du,

Bestandig den samme,

*) Efter den 74de Davids-Psalme.






O, kom det ihu!

Gienløs, som Du pleier,

Du store Selv-Eier,

Din Odel nu brat!

Løft Haanden, du Stærke,

Og knyt den paany!

Du maa jo dog mærke,

Hvor Fienden blev kry,

Du hørde hans Pralen

I Høielofts-Salen,

Du saae hans Udaad.



Ja, see, hvor sit Stempel

Den Onde har sat

Paa Kiærligheds Tempel,

Af Kraften forladt;

Hvor Øxen forvoven

Har gjort, som i Skoven,

I Kirken Beskeed!



De hugged med Larmen

Dit Vaaben-Huus ned,

OgDørrenfra Karmen

Som Djævle de sleed,

Med Øxe og Hammer

De svovelblaa Flammer

Da legde omkap.



Saa opgik i Luer

Dit hellige Huus!

De dristige Buer

Sank alle i Gruus!

Skal Verden nu glemme,

Hvor Navnet har hjemme,

De hvælvedes i?






Og De, som til Aske

Forvandled din Pragt,

O, hør, hvor de braske,

Med Døden i Pagt!

Saa mæle de Mider:

Hansstore Høitider

Afskaffede vi!



Forgiæves i Veer

Vi vented paa Tegn,

Der er ingen Seer

IMoriasEgn,

Men fiendtlige Skjalde

Vor Tempel-Brand kalde

OplysningensGry!



O Herre! hvorlænge

Skal Krage og Ravn

Forhaane og vrænge,

Bespotte dit Navn!

Lad Retten faae Gænger!

Sid dog ikke længer

Med Hænder i Skiød!



Du Gamle af Dage!

Vor Gud og vor Drot!

Som pleier at mage

For Dine det godt;

O giør, som Du pleier,

Saa vidt overveier,

Din Frelse vor Nød!



Du kan overvinde

Det vildende Hav,

Lod Sø-Dragen finde

I Dybet sin Grav,






Men baned paa Bunden

I Livsfare-Stunden,

En Vei for dit Folk!



Du Nat kalder Terne,

Og Dag er din Træl,

Dig hylder hver Stjerne

I Dagning og Kveld,

Af Soel skinner Maane,

Men Solen maa laane

Hver Straale af Dig!



Ja, Foraarets Ynde,

Og Sommerens Pragt,

Din Almagt forkynde,

Med Godhed i Pagt,

Du Rigerne stifter,

Du Jorden udskifter,

Blandt Menneskens Børn!



Lad derfor ei haane

Dit hellige Navn!

Lad Fienderne daane,

Til Frændernes Gavn!

Lad Hjerterne fromme

Ei knuses, ei komme

IDyrenesVold!



O, Du, som har Magten

Og evig er stor,

Glem dog ikkePagten,

Du gjorde med Jord!

Du seer, hvor det mulmer,

Lad Gnisten, som ulmer

I Asken ei døe!






O, reis Dig i Vælde

Og rust Dig paa Stand,

Til dem at giengjælde,

Som hærged dit Land!

O, glem dog ei Spotten

Med Folket ogDrotten:

Vor daglige Drik!



Som Torden høirøstet

Er Fiendernes Hær,

Modfalden, utrøstet,

Dit Folk tier kvær,

Vend Sorgen til Glæde,

Og lær dem at kvæde

Et Halleluja!