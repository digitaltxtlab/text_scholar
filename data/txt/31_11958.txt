No. 26.



Hos Herren paa det Høie

Stod Simon Jonæ-Søn,

Som Solen var hans Øie,

Som Lys hans Klædning skiøn.



Det klang, som fjerne Toner

Af Sang og Fløite-Lyd:

Min Søn med Glands Jeg kroner,

Adlyder ham med Fryd!



Med Venner fra Guds Bolig

Da Herren skifted Ord,






Om Kors og Død fuldrolig,

Om Seng i sorten Jord!



O hør mig, Drot, du Kiære!

Udbrød da Simon glad,

O, her er godt at være,

Vi aldrig skilles ad!



O, havde vi kun Skygge,

Var himmelsk her at boe,

Lad Hytter tre os bygge

Til Dig og Venner to!



Vi sidde i det Lave,

Vor Herre over Sol,

Vi sidde mellem Grave,

Han paa sin Faders Stol!



Dog godt er her at være,

Det volder Herrens Ord,

Som virker til Hans Ære

Vidunderlig paa Jord!



Det lyder for vort Øre,

Gienlyder i vort Bryst,

Da kan vort Hjerte høre

Med Fryd Guds Fader-Røst!



Da see med Sjælens Øie

Vi Herren i Hans Glands,

See Englene sig bøie

For Ham med Straale-Krands!



Med Venner i Guds Bolig

Vor Aand da skifter Ord,

Om Kors og Død fuldrolig,

Om Seng i sorten Jord!






Vort Kors er uden Jammer,

Vor Død er uden Brodd,

Vor Grav et Sove-Kammer,

OgHerrensLiv vor Lodd!



Med Ham vi Alle døde,

IDaabensdybe Flod,

Med Himlens Morgen-Røde

Nyfødte vi opstod!



Thi vilde ei vi bytte

Med Bjerg og Sole-Glands,

Vor lave Tempel-Hytte

OgHerrensSeiers-Krands!



Hans Aand er i vor Kiæde,

Hans Ord er i vor Mund,

Ham Selv vi see med Glæde

Nu om en liden Stund!



TilJesu ChristiÆre,

Det tone høit i Sky:

Ja, her er godt at være

I Herrens Kirke-By!