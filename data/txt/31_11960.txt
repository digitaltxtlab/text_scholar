No. 28.*)



Hvor deilig skal Guds Kirke staae

Og Yndest for Hans Øine faae,

Naar alle Hjerter i Hans Haand

Fuldkommenhedens Rosen-Baand

Forbinder meer end Mange veed,

Forener sødt i Kiærlighed!



I Verdens Vold er Sjæl og Sind,

Vor Tro er tom, som Veir og Vind,

Og dødt vort Haab, og mørk vor Vei,

Naar Kiærlighed os følger ei,

Thi, som vi alle troer og veed,

Gud Fader selv er Kiærlighed!

*) Omarbeidelse afKingosmed samme Begyndelse.






Fra Den udgaaer det Guddams-Bliv,

Som skaber baade Lys og Liv,

Ja skaber selv paa denne Jord

Et Himmerig ved Herrens Bord,

Saa ene Den paa Helgen-Fjeld

Er Salighedens Kilde-Væld!



Bort Had og Nag og Nid og Harm!

I kan ei næres i den Barm,

Hvor Gud i Fred og salig Ro

Med sin Velsignelse vil boe!

Til Helvede, hvor I kom fra,

Ei passer vort Halleluja!



Til Gode Alt maa tjene Den,

Som Himlens Herre har til Ven,

Saa glad, trods alle Saar og Savn,

Vi knæle kan i Jesu Navn,

Naar Kiærlighed, som Han har sagt,

Beseigler kun vor Daabes Pagt.



Han, som aftørrer da vor Graad,

Er mageløs i Raad og Daad,

Ham sniger Ingen sig forbi

Paa Ondskabs hemmelige Sti,

Og naar i Nød Han Fromhed seer,

Om Hjelp Han taler, saa det skeer!



O søde Gud! lad da kun saa

Vort Hjerte høit for Himlen slaae!

Da lavt du boer hos os i Løn,

Til hisset, i din Hald saa skiøn,

Vi see dig klart og synge da

Vort evige Halleluja!