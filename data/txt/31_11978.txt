No. 46.



Vi troe, som vi ved Daaben svor,

Paa Dig, GudFader, Livets Kilde,

Hvis Hænder dannede vor Jord,

Og hvælved Himlen, som Du vilde!

Som Fader-Navn i Barne-Mund,

Er Kiærlighed din Guddoms-Grund,

Du Livet heller gav end tog,

Derfor Du til din Søn os drog,

Kun Satan, som vi har undsagt,

Er Fiende ad Algodheds Magt!



Vi troe paa dineenbaarne Søn,

Som lod til Offer sig indvie,

Undfanget af din Aand i Løn,

Ham fødte her JomfruMarie!

Det er vor HerreJesus Christ,

En plaget Mand fra Først til Sidst,

Korsfæstet, død og lagt i Jord

Han og til Helvede nedfoer;

Men klarede dog al vor Sag,






Stod herlig op den tredje Dag,

Til Himmels foer og satte sig,

Gud Fader! som Du bød, hos Dig,

Vi see igien vor Herre from

Ved Levendes og Dødes Dom!



Vi troe og paa denHellig-Aand,

Som helliger vor Fælles-Kirke!

Vort Helgen-Samfunds Hjerte-Baand

Det er Hans Guddoms-Konst at virke!

Hvor Han dit Seigl paa Støv har sat,

Er Sorgen slukt og Synd forladt,

Og hvor Hans Kirke-Klokker gaae,

Skal Kiød i Aandens Kraft opstaae,

Til evigt Liv, i Fred og Ro,

Saa kroner Du vorChristne Tro!