No. 57.



Dig rumme ei Himle,

Og Himlenes Himle,

Vor Skaber fuldstor!






Saa ei er at tale

Om Høielofts Sale

For Dig paa vor Jord.



Du rører kun Støvet,

Som Vind-Pust i Løvet,

Du himmelske Giæst!

Og Hytten i Barmen,

Med Kiærligheds-Varmen,

Behager Dig bedst!



Men kneise paa Tue,

Med Piller og Bue,

Paladser for Jord,

Er Mand dog kun Bæver,

Hvis ikke sig hæver

Palads for Guds Ord!



Og har Du os givet,

Til Redning, til Livet,

Et Almagtens Ord,

Til det at udtale

Maae Høielofts-Sale

Opmylre paa Jord!



Hvem vil ikke prise,

Med Psalme og Vise,

Din Kiærligheds-Røst!

Hvor er dog det Øre,

Som ikke vil høre

Den evige Trøst!



Thi bygge vi Kirker,

Hvor Guds-Ordet virker,

I Lys og i Løn,






Hvor Hjertet sig fryder,

Naar Hallen gienlyder

Af Tak for Guds Søn!



Ja, lægges de øde,

Det volder de Døde,

Som spøge i dem,

Thi Alle medgivet

Er Lysten til Livet

I Glædernes Hjem!



Ja, dødfødte Sange

Og Taler, fuldmange,

Din Kirke har tømt;

Kald Ordet tillive!

Da Kirken skal blive

Som fordum berømt!



De slet Dig forstode,

Som ei med det Gode

Bød Sjæle til Giæst:

Med Svøbe og Tøile,

Med Baand og med Bøile,

Man giør ingen Fest!



Lad Dødninger Grave

Til Dødninger lave,

Og true med Hel!

Dit Ord at forkynde

Med Liv og med Ynde,

Det tækkes Dig vel!



Du leve os lader

Med Dig, som med Fader

Du lever i Løn;






Saa leve vi lade

Tilhørerne glade

Med os og Guds Søn!



Saa Tungen vi bruge

Med Aanden hver Uge,

Til Glæde og Gavn,

Saa Graat vi forgylde,

Saa Huset vi fylde,

Opbygt i dit Navn!



Naar Øie Du fæster

Da paa dine Giæster,

Og syner dit Bord,

Hvis Klædning Du laster

Din Engel udkaster,

Men kun paa dit Ord!



Skiøndt Du er den Rene,

Du Ingen vil stene,

For Loven han brød,

Du Giæsten kun vrager,

Som ikke modtager

Det Purpur, Du bød!