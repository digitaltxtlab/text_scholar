No. 59.



Som Hjertet slaaer i Glædens Stund,

Saa kimer det fra Taarne,

Hvor opladt er en Præste-Mund,

Til Priis for den Eenbaarne;

Af Himmel-Ordets Orgel-Klang

Undfanges der en Fryde-Sang

Paa Menighedens Tunge!

Og naar Guds Kirke-Folk af Jord

Paa Engle-Tonen stammer,

Da kimer det for Engle-Chor

I Hjertets Bede-Kammer,

Da flyve de til Kirke brat,

Og synge som i Jule-Nat

For Menighedens Øre!