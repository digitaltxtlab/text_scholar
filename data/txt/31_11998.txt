No. 66. *)



Din Kirke-Mark, o Gud!

Hvor daarlig den seer ud!

Alt Ukrud stolt oprinder,

Det tegner til, det vinder,

Paa Mark saavelsom Hede,

Og overgroer din Hvede!



Ja, alt sit Klinte-Frø

Fik Fienden Lov at strøe,

Hvor Du hos os i Naade

*) EfterKingos: O Gud, hvor jammerlig, din Kirke-Ager sig, I diss Tider finder.






Dit Himmel-Byg udsaaede,

Til Markens Frugt og Smykke,

Til Folkets Fryd og Lykke!



See, Klinten skyder op

Sin purpurkroned Top!

See, hvor de Stilke brammer,

Som det var Herre-Stammer,

Vil knap ved deres Side

Nu længer Kornet lide!



Dit Tjenerskab sov trygt,

Ja, drømde, sovesygt,

Om Fred og ingen Fare,

Tog ei paa Marken vare,

Ak, har nu, mens de blunded,

Ei Klinte-Kongen vundet!



Fuldtykt han strøede ud

Et Kiætter-Klintekrud,

Som glimrer og som praler,

Fulddeilig sig udmaler,

Og mangen Siæl forvender,

Som Guds Ords Sæd ei kiender!



Sin Sæk han rysted ud

Med Frø som Rotte-Krud,

Med Laster og med Lyder,

Opsminkede til Dyder,

Med hule Dødning-Pander

Bag deilige Gevander!



Der kommer vel den Dag,

Sig klare skal din Sag,

Indhøstes godt din Hvede,






Mens Klinte-Knipper hede,

Og lyse op med Lue,

I Helveds mørke Stue!



Men tænker vi os om,

Hvad ervorChristendom?

Mens vi af Troen sprade,

Hvad har vi meer end Blade?

Sig Blomster vel udfolde,

Men Axene er golde!



Ei bølger Ret og Skiel

Som før, paa Mark og Fjeld,

Og Kiærlighedens Dyder

Knap sees for Hjertets Lyder,

Og Gud! hvor er din Ære?

Ak! hvor mon den dog være!



Hist voxerHovmodfrem,

HerNedrighedfuldslem,

Snart veed ei meer en Pige,

HvadÆrbarhedvil sige,

Al Synd, mod Tro og Love,

Groer op som Naale-Skove!



Vor Gud! saa viis, som god!

Raad paa vor Jammer Bod!

Betænk, din Kirke-Ager

Var paa vor Mark saa fager,

Men nu af Steen og Tjørne

Der vrimler i hvert Hjørne!



O, store Ager-Mand!

O, giør dog hvad Du kan!

Alt paa din gamle Maade,

Talblot et Ordi Naade!






Sig vælte alle Stene

Da selv til Ager-Reene!



Da gaaer i Bøge-Skov

Som fordum godt din Plov,

Da rulle flux de Bølger,

Som Frugtbarheden følger,

Og snart paa Mark og Hede

Da bølger stolt din Hvede!



Ja, Gud! befri dit Ord

Fra Fiendens Logn og Mord!

Tag Brodden fra al Lære,

Som røver Dig din Ære!

Lad osGuds Ordbekiende

Med Fynd til Verdens Ende!