No. 76.



Kommer hid kun med de Smaa,

Som ei Godt og Ondt forstaae,

I hvis Mund ei findes Svig!

Just for dem er Himmerig,

Deres Sjæl er i Guds Haand,

De bedrøve ei Hans Aand!



Født af Kiødet er dog Kiød,

Frugt af Synd og Sæd til Død;

Fødsel kun afVandogAand

Løser Synds og Dødens Baand,

Kun i den oplukker sig

Dørren til Guds Himmerig!



Døbe kan paa egen Haand

Jordklimp ei med Vand og Aand,

Derfor kun iJesu Navn

Tage vi de Smaa i Favn,

Døbe paa ogmed Hans Ord!

Nyde hver, somdethan troer!



Bærer da de Smaa til Ham,

Som borttog vor Synd og Skam,

Som har Livet i sin Haand,

Døber med denHellig-Aand,

Har fra Døden dyrekiøbt

Hver som troer og bliver døbt!






Hvo tør dem i Veien staae!

Selv Han kalder ad de Smaa,

Aabner i sin Faders Navn

For de Smaa sin Frelser-Favn,

Lukker isit Himmerig

For Enhver, eidemer lig!



Han, vor Moders Søn saa fiin,

Harkun GudtilFadersin,

Har til Himlen Arve-Ret,

Deler med sin Moders Æt,

SkiænkerTroen i sin Daab

Herlighedens storeHaab!



Himmel! luk da op din Favn

For de Smaa, i Jesu Navn!

Due! dal til evig Trøst,

Med Gud Faders egen Røst:

Christus-Barnet, født i Dag!

Jeg i dig har Velbehag.



Fader, SønogHellig-Aand!

Eet for os i Troens Baand!

Gak Du med de Smaa i Pagt

Imod Synds og Dødens Magt!

Sænk dem i dit Trilling-Navn!

Før dem frelst til Fredens Havn!