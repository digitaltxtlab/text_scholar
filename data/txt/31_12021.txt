No. 89. *)



Vor Fader god i Himmerig,

Som bød os leve broderlig,

Og Dig med Flid at kalde paa,

Du loved os at høre saa,

Naar ei allene bad vor Mund,

Men og vor Sjæl af Hjertens Grund!



Os helligt være Navnet dit!

Lad Ordet lyde reent og frit,

Og lad med Levnet christelig

Os ære smukt dit Navn og Dig!

Fordærv den falske Lærdoms Spil!

Omvend din Hjord, som farer vild!



Dit Rige komme til os her,

Og lad os evig blive der!

DinHellig-Aand, vor Trøster bold,

Med sine Gaver mangefold,

Indprænte os dit Riges Dyd:

Retfærdighed og Fred og Fryd!



Din Vilje skee saa fuldelig

Paa Jorden, som i Himmerig!

I Ham, som for os Døden leed,

Giv os en god Taalmodighed,

Og Hjerte til at bede mod

Vor egen Lyst: vort Kjød og Blod!



Giv du os dagligt Brød i Dag

Og paa din Godhed rigtig Smag!

Fri os fra Nærighed og Nid,

Fra Hunger og den dyre Tid,

*) Luthers »Vater Unser im Himmelreich« frit oversat.






Fra Gierrighed: al Ondskabs Rod!

Ja, giør vor Time fredegod!



Forlad os, Herre, al vor Skyld,

Og tryk ei paa den ømme Byld,

Som vore Skyldnere og vi

Vil lade mildt gaae Ram forbi!

Hver Time lad os frydes ved,

Ateviger din Miskundhed!



I Fristelse, o Fader mild!

Os ikke leed, os ikke hild!

Paa høire og paa venstre Haand

Beskiærme os din Hellig-Aand!

Med Troens Skjold og Haabets Hjelm

Tilskamme giør den gamle Skielm!



Fri os fra Ondt i allen Stund,

Og kom ihu, vor Tid er ond!

Opreis os Fader, naar vi faldt!

Og fra det Værste, fremfor Alt,

Os fri og frels i Liv og Død;

Til Himlens Fred, til Hvilen sød!



Da, Fader i det Høie! da

Vi sjunge klart Halleluja!

Dit Riget er i Evighed,

Med Magt og Ære, Fryd og Fred!

Ja, Amen! frelst er hvad der faldt,

Og Kiærlighed er Alt i Alt!