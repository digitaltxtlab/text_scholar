No. 106.



Kan gamle Folk gienfødes

I Christi Kirke-By,

Den gamleAdamdødes,

Afløses af den Ny,

Af Ham, Hvem det er givet

I Sig at finde Livet,

Livs-Kilden i sig Selv?



Vor Herre, Ja og Amen,

Han klarlig siger ja,






Vor Mening allesammen,

Den giør ei til, ei fra;

Er end, som tit desværre,

Vor Mening mod vor Herre,

Han giør dog hvad Han vil!



Som Vinden reiser Bølger,

Skiøndt Øiet seer den ei,

I Tale-Strømmen dølger

SigAandensKonge-Vei,

Dog giennem Øre-Sundet

Er Aanden nær forbundet

Med Hjertets Konge-Dyb!



Det er et stort Vid-Under

At fødes anden Gang,

Men naar derpaa Man grunder,

Med Barne-Tro i Vang,

Det soleklart dog bliver,

Ei bedre Man begriber,

Hvordan Man først blev til!



Vil Gud paany velsigne,

Paany og fødes Alt,

Vi fødes til at ligne

Den Første, før han faldt,

Vi vinde, hvad han tabde,

Hvem i sit Billed skabde

Vor Gud af Støv og Muld!



Det er jo vist en Gaade,

Vidunderligst derved

Dog er vor Skabers Naade,

Og ei Hans skjulte Fjed,

Hvis Vei i Røstens Bølger






Sig kun som Skibets dølger,

Som Kiølens Fjed paa Hav!



Er Sønnen Ja og Amen,

Det levendeGuds Ord,

Hvorved det blev Altsammen

I Himmel og paa Jord,

Det Brudte dog vel bøde,

Det Tabte vel gienføde

Kan samme Skaber-Ord!



Kun Synder vi paa Rente

Har hos den sande Gud,

Kun Død og Dom ivente

Af alle Lovens Bud,

For Ret Han loverNaade,

Det er den store Gaade,

Som vi skal undres paa!



For Herrens Tro og Love

Har Borgen vi fuldstærk,

Hvi skulde vi ei vove

At troe et Under-Værk,

Som klarlig er fornøden,

Om Syndere, for Døden,

Skal times evigt Liv!



Gienfødesogfornyes,

Det er vor sande Tarv,

Om Helved skal undflyes,

Og vi faae Himmel-Arv,

Thi Arv erBørne-Retten,

Vi blive maae af Ætten,

Før vi har mindste Krav!






Hvordan nu Gud det mager

Med sin eenbaarne Søn,

Saa Han i Favn os tager

Til Deel i Arven skiøn,

Det er jo vist en Gaade,

Langt større dog Guds Naade

Og Christi Kiærlighed!



Paa dem vortHaabvi grunde,

Og Haabet skuffer ei:

Naar vi kun nogenlunde

Vil følge Faders Vei,

Vi finde alt herneden

Saa himmelsk Kiærligheden,

AtHaabslaaerFrygtihjel!