No. 131.*)



Foragter ei de ringe Dage!

Saa klang det over Tempel-Gruus,

Fra Herrens Mund, da Hænder svage

Arbeided paa det andet Huus,

En Hytte kun at ligne ved

Kong Salomons i Herlighed!



Foragter ei de ringe Dage!

Her Intet skeer ved Kæmpe-Haand,

Her virkes ei med Bulder fage,

Men Alt i Stilhed af min Aand!

Saa siger Herren, stærk og bold,

Som ene Alting har i Vold!



Forskrækkes ei for Bjerge høie,

Som Kæmper selv maa studse ved!

Thi end for Sorobabels Øie

De synke skal til Sletten ned,

Og selv giør Jeg til Grundvold reen

Dengamle Hoved-Hjørnesteen!



Foragter ei de ringe Dage!

I Vandrings-Mænd paa Kirke-Gruus!

Foragter ei de Hænder svage,

Som bygge op paa Herrens Huus!

*) Efter ProphetenSacharias4.






Foragter ei den Hylle lav,

Vi danne over Herrens Grav!



Foragter ei de Midler ringe!

Her Intet skeer ved Kæmpe-Haand,

Her Intet lader sig fremtvinge,

I Stilhed virker her Guds Aand!

Her lavt er Alt og seent det gaaer,

Som Hjertet sidder, Hjertet slaaer!



De høie Bjerge, som vor Hytte

End true stolt med Undergang,

Dem vil ei Aanden for os flytte,

Men jævne lig den grønne Vang,

Som Havets Bjerge tit vi saae

Sig jævne ud til Bølger blaa!



Alt som det dunkle Hjerte-Kammer,

Saa er vor Kirke-Hytte lav,

Dog Marmor skiønt, med lyse Flammer,

Til Kirke-Væg os Aanden gav,

Og, til en Grundvold fast og reen,

Dengamle Hoved-Hjørnesteen!



Og Lampen med de syv Guld-Arme,

Det er en herlig Kirke-Skat,

Den skiænker baade Lys og Varme,

Den brænder baade Dag og Nat,

Sig bøier ned, med Fedme reen,

Til hver en Arm en O1je-Green!



Ja, som dem Aanden bød at svæve

For Seer-Øiet, Lampen nær,

Sig i vor lille Kirke hæve

Til Pillertvende Olje-Træ'r,






De nære Lampen Nat og Dag,

Og Kronen er vort Kirke-Tag!



Det er deNaade-Midlertvende,

Hver Barne-Mund at nævne veed,

Hvis Dyder give sig tilkiende

ITroogHaabogKiærlighed,

Og Lampen, Livets Lys i Svøb,

Det er Guds Kirkes Levnets-Løb!



Foragter ei de ringe Dage!

Det lykkes skal, som skrevet staaer:

Velsignes skal de Hænder svage,

Som lagde Grund med bange Kaar,

De sætte skal paa Taget Krands,

Og folde sig i Lampens Glands!