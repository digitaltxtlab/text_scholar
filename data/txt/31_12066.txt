No. 135.



Den første Dag paa Jord

Hver Søndag er tilstæde!

Det første Herrens Ord:

Bliv Lys! til Gavn og Glæde,

Opfyldes end hver Gang,

I Prædiken og Sang,

Paa Aande-Drættets Vinger,

Et Ord for Dagen bringer,

Fra dybe Dunkelhed,

Hvad før kun Aanden veed!






Gud-Faders Hjerte-Lag,

Som Aanden kun randsager,

Paa hver en Herrens Dag

Af Ordet Lys modtager,

Hvor høit det raabes ud:

Miskundelig er Gud,

Sin Søn Han os har givet,

I Sønnen Guddoms-Livet,

Saa vi, trods Synd og Død,

Skal finde Hvilen sød!



Støv-Hjertets Løndom stor,

Dets Nød i Mørkets Fængsel,

Guds dybe Finger-Spor,

Dets underlige Længsel,

Dets Tro og Lue-Daab,

Dets igienfødte Haab,

Dets Smeltning ved Guds Naade,

Med hele Livets Gaade,

Det kommer for en Dag,

I lydt Mund-Harpeslag!