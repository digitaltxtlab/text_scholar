No. 138.



Herrens Dag, paa Aandens Sprog,

Dommens er tillige,

Meget meer den Naadens dog

Er paa Jorderige,

Har af Domme-Dag hardtad

Kun hvad der giør Hjertet glad:

Vækkelsen af Dødens Dvale,

Reisen op til Stjerne-Sale,

Borgerskab i Herrens Stad!



Alt som i en Sommer-Nat,

Efter Regn og Torden,

Blomsterne i Enge brat

Mylre op af Jorden,

Saa skal Christne, trods al Død,

Mylre op af Jordens Skiød,

Fugleviis i Skyen møde

Himlens rette Morgen-Røde,

Som Bælgmørket giennembrød!






Saa hver Herrens Dag paa Jord;

Naar Basunen lyder,

Findes og i Kirken Spor

Af dens Vække-Dyder:

Dødninger fra Hjerte-Grav,

Reist ved Troens Kiep og Stav,

Fjedres brat paa Tunger røde,

Flyve Herren glad imøde,

Smelte Sky til Tone-Hav!