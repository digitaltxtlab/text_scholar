No. 142.*)



Ved Sæden, som den falder,

Sig ligner selv Guds Ord,

Og Folke-Hjerter kalder

Det med al Føie Jord,

Beklager at det finder,

Hvor det sig lader strøe,

Saameget tit til Hinder,

At det omsonst maa døe!



Som Fugle-Neb det meie,

Og føre ind i Kro,

Hvad vel paa slagne Veie

Kan saaes men ei groe;

Saa Helved-Ravne rane

Hvad Gud i Hjerter saaer,

Hvor Ondskabs Rende-Bane

Som Alfarvei er haard!

*) Omarbeidelse afKingos»O Herre Gud, din Lære, din Sæd, dit rene Ord.«






I Jord-Lag tyndt paa Stene

Vel Sæden spirer strax,

Dog skal Man aldrig mene

Der voxer Korn i Ax,

Saa gaaer det tit med Grøde

I Tro og Christendom,

Opdyrket men dog øde,

Afmægtig, tør og tom!



Naar Torne Kraften stjæle

Fra ellers frugtbar Jord,

Omsider reent de kvæle

Hvad Godt imellem groer,

Saa denne Verdens Lyster,

Det slemme Tjørne-Krat,

Har kvalt i mange Bryster

Hvad alt var kiernesat!



Trods Tjørne, Steen og Klipper,

Dog af den gode Jord

Opskyde Ax og Vipper,

Med Kierne fast og stor,

Trods hvad der er til Hinder,

Paa Kirkens Agre med,

Det gode Ord dog finder

Endnu sit gode Sted!



Ved Himlens Dugg og Væde,

Og Naade-Solens Kraft,

Da voxer op til Glæde

Guds Sæd med Hjerte-Saft,

Da bære Kirkens Vange

Selv midt paa Hede gold,

Ei immer lige mange

Men altid mange Fold!