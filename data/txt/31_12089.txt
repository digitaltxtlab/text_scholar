No. 158. *)



Sanddru og Fredegod!

Frelser med Guddoms-Blod!

Alle Kongers Konning!

Christus!vor Drot forsand!

Fyrste i Fredens Land,

Fuldt af Mælk og Honning!

*) Af denAngel-SachsiskeMessiade i Exeter-Bogen.






Hvordan i Himmerig

Hemmelig fødte Dig

Evigheds Alfader,

Jordbo ei grunder ud,

Høster af Hoved-Brudd

Haar i tomme Lader!



Ordet fra Arilds-Tid,

Aarsag til Mande-Vid,

Gaaer det længst tilbage,

Lidt dog kun her forslaaer,

Skielner kun Verdens-Aar

Efter Skaber-Dage!



Frasagnet, først af Alt

Fyndig paa Jord fortalt,

Om den Gud, vi dyrke,

Grundherren, Livets Væld,

Er Han: i Gry som Kveld,

Kløved Lys og Mørke!



See, førend Stjerner sang,

Søn var Du alt dengang,

Skabde med din Fader!

Skorte paa Livs-Forstand

Maa det i Dødning-Land

Mat den os forlader!



Kan nu din Fader-Æt

Kiendes paa Jorden ret

Kun af Dig, Alvise;

Dølg ei din Moder-Slægt,

Læg paa den Løndom Vægt,

Lær os den at prise!






Vidunder, saare stort,

Vel er den gyldne Port,

Vei for dig alene,

Vantro giør Hjertet ræd,

Mægtig den spotter med

Mø den himmelrene!



Vantro er Fiendens Værk,

Var-Ulvens, jettestærk,

Som din Hjord skambider,

Hjorden, som, Hyrde god!

Kosted dit Hjerte-Blod,

Kaad han sønderslider!



Taal ei den Overlast!

Tru ham, den lede Gast,

Kys ham med din Torden!

Kiør ham i Helved ned!

Bind ham, som bedst Du veed!

Bod da faaer al Jorden!



Er vi den Fule kvit,

Aande paany vi frit,

Da skal Troen kvæde,

Krands for Maria Mø

Binde paa Bjerg og Sø,

Bære frem med Glæde!



Mø! ja, med Hjertens-Fryd,

Mønster paa Kvinde-Dyd!

Lykke størst at ligne,

Løser din Søn os brat,

Dronning! vi Dag og Nat

Dig skal lydt velsigne!






Om dig en stor Profet

Syn har i Aanden seet,

Spaaet langt tilbage:

Spærret med Bom og Slaa

Porten af Guld han saae,

Prægtig uden Mage!



Der, sagde Jule-Bud,

Ikkun vor Drot og Gud

Giennem-Gang skal finde, *)

Færdes skal sikkert ei

Kækt paa den Konge-Vei

Kæmper nogensinde!



Talt var det Ord med Skiel,

Thi, sagde Gabriel:

Fager i Guds Øie,

Føde skal duGuds Søn,

Frugtbar dig giør i Løn

Fader i det Høie!