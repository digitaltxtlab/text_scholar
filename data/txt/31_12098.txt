No. 167. *)



En sød og liflig Klang

Er i vor Jule-Sang,

Vor Trøst og Hjelp i Nøden,

Vor Gud med Frelser-Navn,

Med Glands som Morgen-Røden,

Er i vor Moders Favn,

Os Smaa til evigt Gavn! :,:

*) Efter den Tydsk-Latinske Jule-Sang »In dulci jubilo, Nun singet und seyd froh.«






O lille Jesus min!

Saa faver og saa fiin!

Om Dig Guds Engle kvæde

I Himlen Dag og Nat,

Vær Du min Lyst og Glæde!

Vær Du mit Hjertes Skat!

Saa faaer jeg Kronen fat! :,:



O store Kiærlighed,

At Du kom til os ned!

Vi var jo reent fortabte,

Ved Fald og slem Udyd,

Nu bringer Den os skabde

Dog Fred med Engle-Lyd!

O det er Hjertens-Fryd! :,:



O hvor er Glæden sand?

I Jesu Fædreland,

Hvor Engle-Skarer mange

Ophøie Gud især,

Med glade Takke-Sange,

For Han de Smaa har kiær!

O, var vi Alle der! :,: