No. 168. *)



Ære og Priis og Dyd!

Vi med Fryd

Os barnlig paa Gud-Fader

Forlader:

Vi var i Nød saa længe,

Dog hørde Han vor Bøn,

Og som Han saae os trænge,

Han sendte os sin Son!

*) Vor Dansk-Latinske Jule-Sang »Priis og Ære og Dyd, ganske meget, Surnmo Jesu Christo, pro isto.«






Thi ville vi nu sjunge

Med Hjerte og med Tunge

Hans Priis, saa godt vi kan!

Sjunger, alle Mand!



Engelen bar os Trøst,

Med sin Røst,

Guds-Fred han hød i Stuen

Jomfruen,

Han sagde: med dig være

Vor Herre, Jomfru skiøn!

Undfang i Dyd og Ære

Og fød Guds egen Søn!

Det vilde Eva gierne,

Men havde ei den Stjerne!

Nu op fløi Naadens Dør,

Lukket var den før!



Himmel er skabt og Jord

AfGuds Ord,

Dog voldte under Hjerte

Ei Smerte

Den hirnmelhøie Kæmpe,

Da Ham en Jomfru bar;

Saa veed Han sig at læmpe,

Er aldrig Byrde svar,

For Han fra Himmerige

Kom til os, som vor Lige,

Kom hid paa Barneviis!

Gud skee Lov og Priis!



Ret i en salig Tid

Kom Han hid,

Da glemde deres Møde

De Døde,

For de fik det at vide,






At født var Folkets Ven,

Som tog vor Sorg og Kvide,

Og gav os Fryd igien,

Paatog sig Verdens-Møden

Og kom med Raad for Døden!

Det Barn af Hjertens-Grund

Priser allenstund!



Vel os, at vi er skabt,

Ufortabt,

Nu Bod paa Alt mon raade

Guds Naade,

Thi love vi saa gierne

Vor Drot fra Bethlehem,

Som vil os mægtig værne

Og føre salig hjem,

Lovsynge Morgen-Røden,

Som frelste os fra Døden!

Med Ham fra Stjerne-Top

Livets Soel stod op!



Sorg er til Glæde vendt,

Klagen endt,

I Lov-Sang kiendes Fryden

Paa Lyden;

Var Han ei født og baaret,

Guds Søn i Moder-Skiød,

Os Arme var beskaaret

Den bittre, haarde Død,

Ved Jomfruen benaadet

Paa Vaanden Bod er raadet,

Nu takker gladelig

Gud i Himmerig!



Født haver Mø en Søn,

Faur og skiøn,






Gienfødt blev Yndigheden,

Herneden,

Ved Sang af Engle-Skare

Om Herrens Fødsels-Dag,

Om Verden frelst af Fare,

Guds Fred og Velbehag,

Som vilde Sorgen vende

Til Glæde uden Ende,

Os bær paa Barneviis

Ind i Paradis!