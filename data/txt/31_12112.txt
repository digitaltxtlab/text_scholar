No. 181. *)



Op, thi Dagen nu frembryder,

Som den hele Verden fryder!

Op, thi Naadens Gylden-Aar

Nu med Lys og Liv indgaaer,

Som Forfædrene saa saare

Vented paa med Længsels Taare!

Klart nu skinner Nyaars-Ny!

Det, som Fortids Majestæter,

Fromme Præster og Propheter,

Vilde nok saa gierne seet,

See, hvert Øie! det er skeet:

Herlig, yndig til os kommer

Naadens Soel med Vaar og Sommer!

Klart nu skinner Nyaars-Ny!



Han som fordum kun var lovet,

Menighedens Drot og Hoved,

JakobsStjerne, Soel og Lyst,

Hele Hedenskabets Trøst,

See, Han dagedes omsider,

Sagtelig til Zion skrider!

Klart nu skinner Nyaars-Ny!



Skygger nu sig maa bortvende,

Nu har Billed-Værket Ende,

Nu af Lilje-Knoppen ud

Sprang det ranke Palme-Skud!

Hvad har Pagtens Ark at sige

*)Brorsonsmed samme Begyndelse, ændret og forkortet.






Midt i Naadens Himmerige!

Klart nu skinner Nyaars-Ny!



Frydefuld i Naade-Solen,

Ei Man savner Naade-Stolen;

Virak, Lampe, Manna-Kruus,

Løvværk trindt i Herrens Huus,

Nu, da Herren selv oprinder,

Flux som Dugg for Solen svinder!

Klart nu skinner Nyaars-Ny!



Mose-Loven nu ophører,

Frihed Aanden med sig fører,

Far nu vel, al Trældoms-Frygt!

Vi paa Naaden lide trygt,

Naar, som Aanden os mon lære,

Fader vi og Moder ære!

Klart nu skinner Nyaars-Ny!



Derfor, Zion, op at sjunge,

Som med Hjerte, saa med Tunge!

Kongen, som du hører til,

Thronen med dig dele vil,

Som Hans Brud, med Dronning-Kaaret,

Priis du Ham i Gylden-Aaret!

Klart nu skinner Nyaars-Ny!