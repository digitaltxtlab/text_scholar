No. 182. *)



I denne søde Jule-Tid

Maae vi os ret fornøie,

Og bruge al vor Konst og Flid

Guds Naade at ophøie!

*)BrorsonsVelbekiendte, næsten uforandret.






Ved Ham, som er i Krybben lagt

Vi hjertelig af al vor Magt

I Aanden os forlyste,

Din Priis skal lyde, Frelser-Mand,

Saa vidt og bredt i alle Land,

At Bjergene maae ryste!



Det lille Skud af Davids Rod,

Det er Guds Søn tillige,

Som for vor Jammers Skyld forlod

Sit søde Himmerige;

Det var Ham svart at tænke paa,

Al Verden skulde undergaae,

Det skar Ham i Hans Hjerte,

Og af sin store Kiærlighed,

Han kom til os paa Jorden ned,

At lindre al vor Smerte!



Vor Tak vi vil frembære da,

Endskiøndt den er kun ringe,

Hosjanna og Halleluja

Skal allevegne klinge;

Guds Ark er kommet i vor Leir,

Thi sjunge vi med Fryd om Seir,

Mens Tungen sig kan røre,

Vi sjunge om den søde Fred,

Saa Helvede maa skælve ved

Vor Jule-Sang at høre!



Gud er nu ikke længer vred,

Det kan vi deraf vide,

At Han har sendt sin Søn herned,

For Verdens Synd at lide;

Ja, Gud har hørt de Frommes Bon,

Og sendt os sin eenbaarne Søn,

At frelse os af Vaade,






Hvem vilde nu ei være fro

Og trøstig lade Alt beroe

Paa Guds vor Faders Naade!



Som Natten aldrig er saa sort,

Den jo for Solen svinder,

Saa farer al min Kummer bort,

Naar jeg mig ret besinder,

Og tænker paa, hvor inderlig

Guds egen Søn har elsket mig

Og er min Broder vorden;

Fuldt trygt jeg stoler paa det Ord,

Som klang i Julens Engle-Chor:

Nu er der Fred paa Jorden!



Vel blandes end min Fryde-Sang

Med Graad og hule Sukke,

Dog skal om Julen Korsets Tvang

Mig aldrig Munden lukke,

Naar Hjertet sidder mest beklemt,

Da bliver Frydens Harpe stemt,

Saa den kan bedre klinge,

Og knuste Hjerter føle bedst,

At Julens store Børne-Fest

Har Lægedom at bringe!



Halleluja! vor Strid er endt,

Hvo vilde mere klage!

Hvo vilde mere gaae bespændt

I disse Fryde-Dage!

Syng høit i Sky, Guds Kirke-Flok!

Halleluja! nu har jeg Nok

Den Lyst er uden Lige!

Halleluja, Halleluja!

Guds Søn er min, jeg gaaer herfra

Med Ham til Himmerige!