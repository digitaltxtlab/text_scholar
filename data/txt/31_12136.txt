No. 205. *)



Al den ganske Christenhed

Priser Guds Barmhjertighed,

Af Hans store Kiærlighed

Det er nu skeet, som spaaet havdeEsaias!



Engle har os Budskab ført,

Aanden har vort Hjerte rørt,

Troens Ord har Sjælen hørt,

Det er nu skeet, som spaaet havdeEsaias!



Barnlig kom til osGuds Ord,

Af den tørre, sprukne Jord

Livets Træ i Kveld opfoer!

Det er nu skeet, som spaaet havdeEsaias!



Verden saae Guds lille Søn,

Fandt Ham dog ei faur og skiøn,

Lasted Ham i Lys og Løn!

Det er nu skeet, som spaaet havdeEsaias!



Ei var Han til Øiens-Lyst,

Verden hørde ei Hans Røst,

Vraged Tale Hans og Trøst!

Det er nu skeet, som spaaet havdeEsaias!

*) Efter ProphetenEsaias53.






Han, den Mand saa pinefuld,

Glimred ei af Sølv og Guld,

Var kun de Ydmyge huld!

Det er nu skeet, som spaaet havdeEsaias!



Hen i Veir Hans Ord Man slog,

Men vor Frelser blev Han dog,

Al vor Sot Han paa sig tog!

Det er nu skeet, som spaaet havdeEsaias!



Ved Hans Vunder vi fik Bod,

Han for os sig plage lod,

For vor Synd udgiød sit Blod!

Det er nu skeet, som spaaet havdeEsaias!



For os hyrdeløse Faar

Han forlod sin Faders Gaard,

Lægde os med sine Saar!

Det er nu skeet, som spaaet havdeEsaias!



Som et Faar og som et Lam

Man til Slagter-Bænken Ham

Førde taus og spag og tam!

Det er nu skeet, som spaaet havdeEsaias!



For Ham gjaldt ei Slaa og Bom,

Sært Han gik og sært Han kom!

Hvo kan tale ret derom?

Det er nu skeet, som spaaet havdeEsaias!



Svig ei fandtes i Hans Mund,

God var Han af Hjertens-Grund,

Englereen i allen Stund!

Det er nu skeet, som spaaet havdeEsaias!






Døden leed den Herre bold

For sit Folk, som Syndens Sold,

Saae sin Grav i Fiendens Vold!

Det er nu skeet, som spaaet havdeEsaias!



En Misdæder blev Han kaldt,

Blandt de Værste blev Han talt,

For de Mange leed Han Alt!

Det er nu skeet, som spaaet havdeEsaias!



Helten med de sære Kaar,

Revet bort i Ungdoms-Aar,

Æt dog har, som ei forgaaer!

Det er nu skeet, som spaaet havdeEsaias!



I sit Ansigts Purpur-Sved

Tjende meer end Mange veed

Herren, vor Retfærdighed!

Det er nu skeet, som spaaet havdeEsaias!



Arven Hans er stor og skiøn,

Lys og Liv Han fik til Løn

For det hele Adams-Kiøn!

Det er nu skeet, som spaaet havdeEsaias!



Jesus Christus!Frelser god!

Tvæt os rene i dit Blod!

Raad paa al vor Vaande Bod!

Det er nu skeet, som spaaet havdeEsaias!