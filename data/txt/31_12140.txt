No. 209.*)



Stat op i Gry, min Gud! stat op!

Adspredes, flygt, du Fiende-Trop!

Lær, hvad det er at grue!

Forsvind som Røg i Luftens Skiød!

Hensmelt som Vox for Ild og Glød!

Kan du Guds Ansigt skue?



Op, glædes Alle, glædes nu,

Og kommer Sorg ei meer ihu,

Retsindige og Fromme!

O, bryder flux i Lov-Sang ud,

For eders Herre, eders Gud

Ved Navn at ihukomme!



Saa Haand paa Værket! nøler ei,

Men baner for den Konge Vei,

Som farer paa det Jævne,

Han er de Faderløses Trøst,

Han hører naadig Enkens Røst,

Og Han har Guddoms-Evne!



Han laaner Huus til hver Forladt,

Af Lænker Han udløser brat,

Og hjelper op af Grave;

Til Marken gold den Herre god

*) Den 68de Davids-Psalme, christelig benyttet.






Udspringe bød en Naade-Flod,

Nu bli'r den som Guds Have!



Den fylder Han med Liv og Lyst

Og planter for de Arme Trøst,

Som de har længdes efter,

Og dem, som bære Jule-Bud

Indskyder Du, al Naadens Gud!

Et Ord med Kæmpe-Kræfter!



I Herrens Lyst-Huus Bytte godt

Man deler ud, til Fiendens Spot,

Sig Smaa til Stort nu sove;

OgDue-Vingenyndefuld,

Som Sølvet, sprængt med røden Guld,

Den er fuldværd at love!



Skiønt sammenflydt af lutter Smaat,

DogHerrens Bjerger ogsaa godt,

Og frugtbart overmaade!

O skeler ei, I Klipper, saa!

Det Bjerg, vor Drot vil bygge paa,

Er Bjerget af GudsNaade!



Med Vogne i Titusind-Tal

Vor Drot opfoer til høien Hald,

Med Fængslet til sin Fange,

Og hvad Han vandt i Mande-Skrud,

Til Mennesker Han deelde ud,

Til Vantroe selv fuldmange!



Velsignet være Gud, vor Drot!

Med Salighed, af Naade blot,

Det har nu gode Veie;

Thi hos vor Gud og Herre sød

Er Udvei fra den bittre Død,

Fra Gravens mørke Leie!






Fuldmajestætisk er Hans Gang,

Med Følge-Skaren prud og lang,

Igiennem Helligdommen!

Imellem Sang og Harpe-Slag

Smaa-Piger reise Torden-Brag,

De røre Kæmpe-Trommen!



Lovsynger Ham i Gry og Kveld,

Med Livets Strøm af Jakobs Væld,

IKirkerallesammen!

Istem for Ham, vor Gud, vor Drot,

Hvert Folk paa Jorden, stort og smaat,

Halleluja og Amen!



O, jubler for Ham! seer I ei,

Igiennem Himle gaaer Hans Vei,

Med Solens Løb fra Østen!

En Strøm af Lys er Heltens Spor,

Og Guddoms-Kraft er i Hans Ord,

O, lytter dog til Røsten!



Og stirrer vist paa Øster-Leed!

Der skinner Herrens Herlighed,

I Skyerne Han svæver!

IsraelsGud, saa vennehuld,

I hver sin Helgen underfuld,

Sit Folk op til Sig hæver!