No. 216.*)



Tie, alt Kiød, for Aasyn Hans,

Som paa Korset blegner!

Solen mistet har sin Glands,

For Hans Hoved segner,

Jorden bæver, Dødelige!

Jordisk Lyst fra Hjertet vige

Her for Himmelsk Ære-Frygt!



Kongers Konge, Drotters Drot,

Selv er Offer-Lammet,

Giæstebudet, evig godt,

Er idag berammet,

Thi Hans Kiød er Siæle-Føde,

Og Hans Blod er Liv af Døde,

Herrens Bord er Himmerig!



Hvor til Altret under Krands

DetGuds Lammon fare,

Foran gaaer, med Sky om Glands,

Himlens Engle-Skare,

Cherubim med Øine blide,

Seraphim med Vinger hvide,

Dæmpet, dybt Halleluja!



Øine lukke ved det Syn

Soel og Seraphimer,

Tør ei see paa Vredens Lyn,

I de mørke Timer;

Giøre saa og frelste Sjæle,

*) Ligeledes efter det Græske.






Øine lukke, troe og knæle,

Sukke dybt Halleluja!



Viisdom blev forvendt paa Jord,

Fandt Guds Viisdom ringe,

Derfor nu Guds Naades Ord

Maa som Daarskab klinge;

Hvo ei Himmerig vil savne,

Gud maa i Hans Daarskab favne,

Sukke dybt Halleluja!