No. 234.*)



Paaske vi holde

Alle vide vegne;

Varme og kolde,

Lune Himmel-Egne

Samtlig berømme som bedst

Opstandelsens Fest!



Thi, med hinanden,

Alle vi maae hade

Helved-Tyrannen,

Som giør Orme glade,

Ham under Muld, Herre Christ!

Du fældte forvist!



Udraab fra Taget,

Rygte tusindmundet:

Død tabde Slaget,

Liv har Seier vundet,

Han, der saa eenlig sov hen,

Kom talrig igien!

*) DenLatinskePaaske-Sang »Vita sanctorum« frit oversat.






Han sig har svunget

Fra, hvor Orme vrimle,

Evig besjunget,

Over alle Himle,

Dødninger mange i Grav

Han Livet og gav!



Nu fra Hans Øie

Straaler Guddoms-Glandsen,

Og fra det Høie

Han, med Seiers-Krandsen,

Dages som Dommer paany,

I guldbræmmet Sky!



Christ! fra dit Sæde,

Høire-Haandens Throne,

Send Du os Glæde,

Sang med Engle-Tone!

Livet for os Du jo lod,

For os Du opstod!



Doms-Hornet lyder

Sikkert paa det Sidste,

Og, som Du byder,

Alle Grave briste,

Men ak, desværre, ei Faa

Til Doms kun opstaae!



Flyv da til Himlen,

Hjerte, Rod at fæste,

Saa ei med Vrimlen

Helved du skal giæste,

Synke, med Afgrundens Kryb,

I bundløse Dyb!