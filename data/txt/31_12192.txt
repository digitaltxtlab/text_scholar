No. 261.*)



Jesus! dine dybe Vunder

Og din smertefulde Død,

Som din Kiærligheds Vidunder,

Trøster mig i al min Nød,

Og naar Synd mig falder ind,

Strax den støder i mit Sind

Paa din Pine, som forbyder

Mig at skiemte med Udyder!



Vil med Vellyst sig fornøie

Mit forvendte Kiød og Blod,

Strax dit Kors mig staaer for Øie,

Hjertet røres og giør Bod;

Sætter Satan an paa mig,

Som mit Skjold jeg viser Dig,

Dine Suk og Taare-Strømme,

Snart maa han da Marken rømme!

*)Heermansogsaa hos os velbekiendte »Jesu, deine tiefe Wunden,« frit oversat.






Vil mig Verdens Aand udlokke

Paa den rosenstrø'de Vei,

Hvor Man under Blomster-Flokke

Seer de skjulte Slanger ei,

Paa din Torne-Sti jeg tænker

Giennem Verdens Urtegaard,

Da sig blotte Fiendens Rænker,

Vinke mig min Frelsers Kaar!



Saa mod Alt hvad Hjertet krænker

Give dine Vunder Kraft,

Naar min Sjæl sig i dem sænker,

Drager den ny Leve-Saft,

Deler jeg Din Kval og Død,

Da forsvinder al min Nød,

Naar dit Blod i mig indflyder,

Glædens Kilde-Spring udbryder!



Paa dit Kors mit Haab er grundet,

I din Grav jeg Hvile faaer,

Thi din Død har Døden bundet,

Den har lægt mit Bane-Saar,

Deel i Dig er evig Trøst,

Freden boer i Dines Bryst,

Og med Dig det os er givet,

At staae op til Lys og Livet!



Har kun Dig jeg i mit Hjerte,

Salighedens Kilde-Spring,

Da jeg føler ingen Smerte,

Selv ved Dødens Edder-Sting,

Skjuler jeg mig kun hos Dig,

Røre kan ei Fienden mig,

Døden har i Dig jeg fundet

Sødt af Livet overvundet!