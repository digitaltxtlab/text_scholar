No. 274. *)



Gak under Jesu Kors at staae,

O kiære Sjæl, og med Attraa

Kys Ham paa Foden og giv Agt

Paa hvad Han har til Afsked sagt:



Han først for sine Fiender bad:

O kiære Fader! dem forlad!

Thi hvad de giør, det veed de ei,

Gaae blinde paa den brede Vei.



Dernæst Han til sin Moder saae,

Hvor sorrigfuld hun monne staae,

Som stødt igiennem Sjæl og Liv

Med Morder-Sværd og Offer-Kniv!



En anden Søn Han hende gav

Til Lindring, Trøst og Støtte-Stav:

*)KingosVelbekiendte, med lidt Sprog-Forandring.






Johannes, tag dig hendes Sag,

Som Moders, an fra denne Dag!



Naar jeg, minJesus, og skal staae

Forladt, forhadt, med Korset paa,

Som Moder din i Enke-Stand,

Send et Guds Barn, som ta'r mig an!



Den Røver, som i Dødens Strid

TilJesuNaade slog sin Lid,

Og æred Ham paa Konge-Viis,

Han fast tilsagde Paradis!



O Frelser, i min sidste Stund,

Lad mig og høre af din Mund:

Du være skal i Dag med Mig

I Paradis, i Himmerig!



Det fjerde Ord var gyseligt,

Og aldrig hørde Himlen Sligt:

Min Gud, min Gud! hvi haver Du

I al den Kval forladt mig nu?



For vor Skyld kun Du blev forladt

En liden Stund, i Nød og Nat,

Dermed Du vandt os Fryd i Kval

Og Lys i Dødens Skygge-Dal!



Al Verdens Synd bar det Guds Lam,

Og Vredens Ild udtæred Ham,

Mig tørster, sagde Han, men fik

Af Verden kun en Malurt-Drik!



Saa tømde i den bittre Skaal

Du Kalken ud med bredfuldt Maal,






Den søde Gift drakAdamførst,

Og Du fik Galden i din Tørst!



Da sagde Han: det er fuldbragt!

Et bedre Ord blev aldrig sagt:

Opfyldt er Lov og Propheti,

Forbandelsen er nu forbi!



Det sidste Suk, minJesusgav,

Det stiller Storm paa Verdens Hav,

Han sagde: Fader! i din Haand

Befaler jeg min Sjæl og Aand!



Det Afskeds-Ord sig trænge ind

Med Liv og Aand i Sjæl og Sind,

Saa ogsaa mit det sidste Ord

Det blive maa paa denne Jord!