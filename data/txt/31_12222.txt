No. 291.*)



Hvor er dog Paaske sød og blid

For dem der kiende Naadens Tid

Og elske Korsets Minde!

IJesuaabne Grav vi see,

At alle Engle til os lee

Og Seiers-Krandse binde,

Den Dag vor Sag

Og Elende fik god Ende;

Op af Døde

Jesusstod i Morgen-Røde!



For vore Synder var Han død,

For vor Retfærdighed Han brød

De stærke Dødens Porte,

At Han opstod, det viser grandt,

At selv i Helved overvandt

Den hvide Helt de Sorte!

Den Helt har fældt

Fiender vore, stolte, store,

Op af Døde

Jesusstod i Morgen-Røde!

*)Brorsønsmed samme Begyndelse, sammentrukket og omsat.






Han er opstanden, det er stort,

Thi dermed Han har Ende gjort

Paa Dødens Keiser-Rige!

Han er opstanden, det er godt,

Vor Frelser-Mand er Livets Drot,

Hvo vil os nu bekrige!

I Kveld: Farvel,

Død! vi sige, Grav! tillige,

Op af Døde

Jesusstod i Morgen-Røde!



Han er opstanden, det er Nok,

Vor Vei gaaer over Steen og Stok

Til Paradisets Have,

Vi hjemme har i Livets Land,

Og Han har viist, Han vil og kan

Opreise Kiød af Grave!

Spot, Spee, Værk, Vee,

Dødens Fagter, vi foragter,

Op af Døde

Jesusstod i Morgen-Røde!