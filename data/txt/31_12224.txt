No. 293. *)



Triumf! Triumf! vor Soel er nu oprunden,

Med Foraars-Kraft og Morgen-Skiær!

Om Ham, som laae i Jorde-Linet bunden,

Nu siger Grav: Han er ei her!



Han er opstanden! Du maa for Ham vige,

Blev du end gal og sprang i Flint,

Du Drot i alle sorte Konsters Rige!

Af Thronen ned! afsted, gesvindt!



Han er opstanden! tør endnu I bramme,

I, som i Graven Ham har lagt!

Her staae I nu med eders List til Skamme,

Hvor blev nu de, der stod paa Vagt!



Hvad blev der nu af Stenen og af Seiglet,

Hvormed I Ham til Mørket bandt!

Hvad er nu ved Opstandelsen forfeilet?

Hvadkannuikkevære sandt?



Var Han ei rigtig død, laae kun i Dvale,

Og sneg sig ud mens Vagten sov?

Lad Verden saa kun hen i Veiret tale!

Vor Frelser lever, Gud skee Lov!



Hanleverrigtig, det er Hoved-Sagen,

Og blæser nu ad List og Vold,

Han spøger ikke i sit Jorde-Lagen,

Men virker i os tusindfold!



Triumf! Triumf! vor Frelser er opstanden,

Vi har Ham, skiøndt Han gik herfra,

Vi leve høit med Ham og med hinanden,

Triumf! Triumf! Victoria!

*) AfBrorsonsmed samme Begyndelse og Tanke-Gang.