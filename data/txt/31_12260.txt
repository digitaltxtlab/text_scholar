No. 330. *)



Hvilende paa mig erGuds Aand,

Salvet har mig Hans høire Haand,

Sendt mig Han har med Glædens Røst

Fattige Folk til Hjelp og Trøst,

Læge god for dem især,

Som har Sting og Hjertefærd!



Prædiken min giør Fanger frie,

Blinde jeg staaer med Syn og bi,

Sørgende spaaer jeg gode Kaar:

Glædelig Fest og Gylden-Aar,

Hvidt for Sort og Sang for Graad,

Salve skiøn for Dødens Braad!

*) Propheten Esaias Spaadom i det 61de, forklaret efter Lucas i det 4de.






Riig er min Trøst for Zions Smaa:

Kapper dem skiæres himmelblaa,

Kaldes de skal, med Adels-Kaar,

Planter i Herrens Urtegaard,

Og for god Bestandighed

Egen de skal lignes ved!



Over det gamle Tempels Gruus

Bygge de skal et nyt Guds Huus,

Ved deres Hænder skal opstaae

Stæder igien, som øde laae:

Øde laae fra Old til Old,

Staae nu op med Port og Vold!



Israel! i dit Gylden-Aar

Fremmede Folk lad vogte Faar!

Overlad til Philister trygt

Pløining og Sæd og Vingaards-Rygt!

Mætte eder Hedning-Marv!

Præste-Kald er eders Arv!



Arve skal Jorden I paany,

Løftes af Hedning-Folk i Sky,

Kosteligt Smykke:evig Fryd,

Have I skal til Hoved-Pryd,

Derom Den, som har al Magt,

Giør med eder evig Pagt!



Det er den Herre Zebaoth,

Det er vor Frelser og vor Drot,

Han, der i Dag er som i Gaar,

Og som i attenhundred Aar

Løfte sit med Mund og Haand

Løste ind med Ord ogAand!