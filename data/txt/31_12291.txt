No. 361.*)



Herlige Ting er talt om dig,

Zions Stad i Guds Vingers Skygge!

Herren, som ei fortaler Sig,

Sagde: her vil Jeg boe og bygge.

Grundvold din har Sandheds Dyd,

Ringmur din er Fred og Fryd!



Levende Vand i Strømme gaaer

Til hver Hytte fra Livets Kilde,

Kongeligt er hver Indfødts Kaar,

Sjæle-Glæde er dagligt Gilde;

Herren har fuldgod en Skik,

Skiænker evig Lædske-Drik!



Har vi kun vundet Borgerskab,

Zion, indenfor dine Volde,

Os er al Verden intet Tab,

Prægtig kan vi dens Spot udholde,

Ægte Guld og evigt Ry

Findes kun i Herrens By!