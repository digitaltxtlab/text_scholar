No. 375.**)



Forventningsfulde Sjæle,

Det er en afgjort Sag:

*) Mason's »My Saviour is gone up to heaven.«

**) EfterWesley's»Ye virgin souls, arise.«






Som Tyve sig indstjæle,

Saa kommer Herrens Dag;

Med Lampen klar, i lette Blund,

Til Hane-Gal og Morgen-Stund,

De lure og de lytte!



Naar da Basunen lyder,

For Kongen, Han er nær,

Som Brude-Pigen fryder

Sig Sjæl til Høitids-Færd;

Lad bæve dem i Morgen-Gry

Som ei med Bruden sang i Sky:

Kom, Frelser, med det Første!



Hans Venner, længselsfulde!

Op til Ham i det Blaa!

Der er ei Morgen-Kulde,

Hvor Solene opstaae!

Der uden Taage, uden Slør,

I see Hans Ansigt, som ei døer,

Hans Glands, som I skal dele!



I Døren see opspringe

Paa Evigheds Palads,

Slet Ingen var saa ringe,

Han finder jo sin Plads;

Med Fryde-Sang, i Sole-Dragt,

I skal, som Sandheds Mund har sagt,

Indgaae til Herrens Glæde!