No. 385.*)



Kom, Gud-Faders Aand fuldgod!

Kom med Lys, med Kraft og Mod,

Himmelsk Smil og salig Graad!

Stat os bi med Raad og Daad!

*) Den Gamle »Kom Hellig-Aand o Herre Gud«, klaret.






Talsmand, Trøster allerbedst!

Til den store Bryllups-Fest

Med Guds Viisdom os bereed,

Voxende i Kiærlighed!



Byg dit Tempel i vort Bryst!

Giør med Flid det Mørke lyst,

Haardhed blød og Kulde varm,

Døden husvild i vor Barm!



Lad det kiendes hos os nu:

Alle Tungemaal kan Du,

Og, som Guldet regner ned,

Himmelsk er din Gavmildhed!



Fiender vore tæm Du saa,

At vi Freden nyde maa,

Herrens Fred, den store Skat,

Helten os har efterladt!



Giør Gud-Faders Hjerte-Lag

For os som den klare Dag,

Sønnen paa sin Konge-Stol

Straalende som Livets Soel!



Giv os, med din Ydmyghed,

Om Dig Selv og ret Beskeed,

Prænt os levende i Hu:

SomDuvilsaavirkerDu!