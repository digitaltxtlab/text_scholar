No. 395.



Sjunger, alle Fugle, sjunger

I det grønne Mai-Palads!

Gløder, alle Fugle-Tunger!

Vendt erSolensTime-Glas,

Har, udrundet,

Atter vundet,

Alt det Levende til Trøst,

Sommer blid og gylden Høst!



Sjunger, alle Christne, sjunger,

Paa Guds Riges Sommer-Dag!

Gløder, alle Folke-Tunger,

Under Herrens Kirke-Tag!

Som forsvundet,

Atter fundet

Er, de Troende til Trøst,

Kirkens Mund og Herrens Røst!



Lytter, alle Øren, lytter!

Aanden til Guds Menighed

Taler høit om Palme-Hytter,

Aabenlyst om Liv og Fred,

Som Han byder,

Som det lyder,

Saa det fylder os med Lyst,

Saa det skabes i vort Bryst!






Blomstrer yndig, Mark og Enge!

Vinter-Sæden bølge smukt!

Træ'r i Abildgaard og Vænge!

Blomstrer med og bærer Frugt!

Frugt fuldmoden,

Thi ved Roden

Ligger Øxen, hvas og stærk,

Moden til sit Mester-Værk!



Blomstret har vi Hedning-Stammer,

Men bar da kun Døden Frugt,

Kun naar vi ved den os skammer,

Vi paany kan blomstre smukt,

Ved Guds Gave,

I Hans Have,

Pleiet med Hans egen Haand,

Bære Frugt til Liv og Aand!



Knap er Tiden, kort er Fristen,

Fristelsen for Dørren alt,

Svart oplives kun den Christen,

Som i Fødselen blev kvalt,

Dog os Livet

Gud har givet,

Kan vi troe og knæle ned,

See vi skal Guds Herlighed!