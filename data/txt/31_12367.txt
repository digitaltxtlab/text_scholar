No. 36.Rahab.(Efter Josva. 2 og Matth. 1.)

Egen Melodi afH. Nutzhorn.



Der laa en Stad paa Marken,

Som kaldes Videslet,

Af Roser og af Palmer

Omringet trindt og tæt;

Den laa i Jordans-Egnen,

En halv Miilsvej derfra,

OgJerikohedd Staden,

Som blomstred deilig da.



Der laa et Huus ved Volden,

Det hedd-»den røde Snor«,

OgRahabhedd Værtinden,

Ei med det bedste Ord.

Men Kvinden havde Hjerte

Og klare Øine blaa,

Hun havde stærke Drømme

Og dem hun tænkde paa.



Hun drømde tit omMoses,

Og om hans Tryllestav,

Hun drømte tit, hun vandred

Midt i det røde Hav;

*) Den uafsluttede Udg. har herefter endnu et Vers. Se Tillæg S. XXVIII. Vers 55.U. A.






Hun drømde og forleden,

Hun hørde Herrens Lur,

Og saae ved Klangen styrte

I Gruus den høie Mur.



Nu kom der i Tusmørket

To Fremmede tilbyes,

De sneg dem ind i Huset,

Før Byen tændte Lys,

De kom fraSittims-Leiren,

Paa Speideri udsendt,

Derom blev strax der mumlet,

Og snart blev det bekjendt.



Det kom for Kongens Øren,

Og da blev der en Jagt,

Ved alle Byens Porte

Man satte dobbelt Vagt.

IRahabsHuus ved Volden

Der blev da ogsaa ledt

Og der de laae paa Taget,

Med Hørstraa overbredt.



De var her, sagdeRahab,

Men smutted bort i Hast,

Mit Tag dem ikke skjuler,

Det veed jeg fuldt og fast;

Men stakket er det siden

Jeg dem for Øine saae,

Langt borte er de ikke,

Det kan I lide paa.*)



Saa tog hun dem ved Næsen,

Og det med fager Mund,

Om Speiderne de ledte

Med Flid i Rosenslund.

*) Den uafsluttede Udg.s tilsvarende Digt (delt i Firlinievers) har et her udeladt Vers. Se Tillæg S. XXIX. Vers 13.U. A.






Saa gik hun op paa Taget,

Da Alle var til Ro,

Og vakde op af Dvale

De Ungersvende to. *)



Vil I mig Fred tilsværge

Ved eders stærke Gud,

Da stræber jeg med Liste

At hjælpe eder ud;

De svor alt som hun vilde:

Hvordan det ellers gaaer,

Ei her paa dig og dine

Der krummes skal et Haar.



Fra Gluggen over Muren

De sagte gled til Jord,

Ved Hjælp af fagre Hænder

Og af denrøde Snor,

Dem Tegnet skulde være,

Den Line purpurrød,

Til hendes Liv at skaane,

Som frelste dem fra Død.



Saa tyed de til Bjerget

Og fjælede sig der,

Og kom dog saa til Leiren

Tidsnok til Herrefærd,

Med Arken overJordan

De gik i Høstens Tid,

Der veg som Røde-Havet

For den og Strømmen strid.



Ved Klang af Guds Basune

Stads-Muren sank i Gruus,

*) Den uafsluttede Udg. har endnu fem her udeladte Vers. Se Tillæg S. XXIX-XXX. Vers 16-20.U. A.






Og paa den røde Line

De kjendteRahabsHuus.

De kom ihu med Glæde

Den Eed, de Kvinden svor,

Som Ædlinger med Ære

De holdt og deres Ord.



Og en af dem heddSalmon,

Han var en Høvding-Søn,

Han gav for LivetRahab

Sin Kjærlighed til Løn,

Og fra det Par nedstammed

Den store Zions Skjald,

TilHerren idet Høie

Gik deres Arvetal!