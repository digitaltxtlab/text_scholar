No. 83.

Mel.Alt paa den vilde Hede.



Vor Frelser frit sin Fiende

Tør under Øine gaae,

Han veed, han ham skal binde,

Og evig Seier faae!



Her er han, som vil løse

Hver syndebundet Træl!

Her er han, som vil øse

Trøst i hver bange Sjæl!






Hans Indtog synes ringe,

Et Asen er hans Hest,

Dog skal han Sion bringe

En evig Frydefest!



Her er han, Sions Daatter!

Som dig gav Dronning-Navn,

Som Drotten over Drotter,

Han tager dig i Favn!



Her er han, som vil bære

En Torne-Krands for dig,

Og skiænker dig med Ære

Guld-Kronen klar hos sig!