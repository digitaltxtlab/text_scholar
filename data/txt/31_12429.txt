No. 104.Polykarp.

Kan synges som: Alt paa den vilde Hede.



Der var en gammel Hyrde

For Herrens Folke-Hjord,

Han bar med Graahaars-Krone

Halvfemsindstyve Aar.



Hans Tro var som en Klippe,

Hans Haab som Lærken graa,

Hans Kiærlighed som Haver,

Med klare Vande blaa.



Hans Tale var som Floden,

Der vander Hede gold,

Saa Grøde den kan give

Med Frugter mangefold.

Hans Navn er og derefter,

Det staaer i Livets Bog,

Hans Navn er »den Frugtbare«

Paa alle Jordens Sprog.



Den Gamle gik i Ilden

ForJesuNavn og Tro,

Som Engle gaae til Hvile

Med Himlens Fred og Ro.

*) Det var iKonstantinden Stores Dage, at BiskopEusebi Arkivet fandt en Opskrift paaSyriskaf dette trohjertige og høist mærk værdige Oldsagn, som han indrykkede i sin Kirke-Historie, hvor det endnu findes.






Han var slet ikke bundet

Om Haand og ei om Fod,

Men frit, som han bekiendte,

Han mellem Luer stod.



Han folded sine Hænder

Og takkede sin Gud,

Som Kalken med hans Frelser

Ham gav at tømme ud.



Ham gav de røde Luer

En ægte Straale-Krands,

Kun Stefans Martyr-Krone

Kan overstraale hans.



Han var den sidste Hyrde

Af apostolisk Art,

Den sørgelige Ære

Gid han maa tabe snart!



Det er de gode Hyrder

Paa denne Verdens Ø,

Som leve kun i Herren,

Og vil for Hjorden døe.