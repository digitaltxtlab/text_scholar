No. 131.Livets Vei.

Egen Melodi afJ. P. E. Hartmann.



Op dog, Sion! seer du ei

Seirens palmestrøede Vei

Til Guds Huus i Himmerig!

Den er og beredt for dig.






Korset vel for Øie staaer,

Langs med Svælget Veien gaaer,

Men hvor Herren har sin Gang,

Der er Engle-Vagt og Sang.



Klippegrund giør Foden fast,

Frygten flyer for Haab i Hast,

Troen staaer hvor Tvivlen faldt,

Kiærlighed forsøder Alt.



Troens Ord med Sandheds Aand

Os ledsager Haand i Haand,

Aandens Glød og Herrens Røst

Skænker os en evig Trøst.



Paradisets Viin og Brød

Styrker os i Liv og Død,

Kæmpeskridt vi giør opad

Til den hellige Guds-Stad.



Der er Gammen, Fred og Ro,

Der vi skal for evig boe,

Gaae som under grønne Lind

Til Vorherres Glæde ind!