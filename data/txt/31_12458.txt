No. 3.



En Syndflod af Bøger,

I Syd og i Nord,

Al Verden hjemsøger,

Som vrager Guds Ord,

Den tager fra Sjæle

Med Munden alt Mæle,

Med Aanden alt Liv!






Da frelses paa Marken,

Da bjerges paa Fjeld,

Kun hvad der iArken

Befinder sig vel,

Kun hvem det er givet

At stige paa Skibet,

Som Herren har bygt.



DenArker HansKirke,

Som døde for os,

Os Liv at udvirke,

Al Helved til Trods,

Som sagt, saa Han gjorde,

Vor Styrmand om Borde

Er Livskildens Aand!



Paa Havet det vilde

Vor soelrette Steen,

Vor speilklare Kilde,

Er altid kun een,

Er Evigheds-Ordet

VedBadetogBordet,

ErHerren med os!



I Klippen, i Kilden,

IOrdetmed os,

Boer Aanden med Ilden,

Med Livet paa Trods,

Skiøndt Øiet Ham savner,

Dog Øret Ham favner

Som Guddommens Røst!



Og aaben paa Bordet

ErBøgernes Bog,

Ved den os paaOrdet






Giør Livs-Aanden klog,

Til Kaasen paa Bølge

At fatte og følge

Og prise med Fryd!



Ja, himmelske Pave!

Alviishedens Aand!

Lær Du os at stave

Det Værk af din Haand,

DinDagboglysaaben,

Paa Veien fraDaaben

Til Faderens Huus!



Hvor herlig Du svæver,

Fra Dagrødes Gry,

Til Støvet sig hæver

Forklaret i Sky,

Du paa dine Vegne

Lod Smaafolk optegne

Med paaholden Pen!



Hvad Vei de maa vandre,

Som Du vil paa Jord

Til Lighed forandre

Med Faderens Ord,

Aftegnet, beskrevet,

I Psalmen og Brevet,

Har ogsaa din Haand!



Saa har Du os givet,

ISkriftensaa prud,

En Daghog for Livet

Paa Jorden i Gud,

Og over Guds Rige

Et Landkort tillige,

Som aldrig slaaer feil.






Kun din er Bedriften

Med levende Røst,

Men din er ogSkriften

Til Lærdom og Trøst,

Saa, hvor den ei skattes,

Saa sikkert du fattes,

Som hvordenerAlt!



Thi søge i Graven

Ei Herren vi nu,

Ei Aanden i Staven,

Ei Glæden i Gru,

Men glade i Aanden,

Med Skriften i Haanden,

Vi prise vor Drot!



Vi smile ad Spotten,

Og synge paa Trods:

De Døde i Drotten

Skal leve med os,

IArkenos følge

Med Fryd over Bølge

Til Paradis-Havn!