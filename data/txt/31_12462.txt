No. 28. *)



Lover Herren! paakalder hans Navn!

Fortæller blandt Folk Hans Idrætter!

Synger liflig og leger for Ham,

Som holder Alt hvad Han forjætter!



Boser eder af Navnet Hans,

For mægtig er Han i de Svage!

Eders Hjerte, som til Ham tye

Hovere med Fryd alle Dage!



Verdens Dommer erJehovah,

Og mueligt er kun hvad Han mægter,

Evig mindes Han og sin Pagt,

Sit Forord blandt tusinde Slægter!



Pagt Han gjorde med Abraham,

Med Isak og Jakob tillige,

Den skal gjælde til evig Tid

Som Grundlov Miskundheds Rige.



Herren sagde til Folket smaat,

Som vandred paa tornede Veie:

See, Jeg skiænker dig Kanaan,

Det Skiønne, til Arv og til Eie.



Hvor end vandre vor Herres Smaa,

Det lyder som Døn, naar det lyner:

Jeg dem salved, o, rør dem ei!

Til Skjoldborg de har mine Syner!

*) Efter den 105te Psalme.






Hungers-Nøden med Dødning-Blik

Sig nærmed til Jakobs Pauluner,

Raad itide dog skaffed Han,

Som aldrig paa Høisædet bluner.



Josef skikked Han ud som Træl,

Men ikke for Lænker at bære,

Luttret blev han som Sølv og Guld,

Opløftet til Hæder og Ære!



Kongen løste hans Trællebaand,

Og bandt ham til sig med Guldkiæde,

Gav sit Rige i Josefs Vold,

Og deelde med ham sit Høisæde.



Fyrster alle ved Nilens Bredd,

De maatte hans Herlighed prise,

Læremester den Løndoms-Tolk

Da blev for Kong Pharaos Vise!



Gierne flytted da Israel,

Opslog sine Telte i Gosen,

Folket voxde i Dagetal,

Ebræerne blomstred som Rosen!



Bladet vendte sig vel engang,

Og Israel stank for Chamiten,

Aldrig glemt dog Jehovas Folk

For Bane fik Bod medLeviten!



Mosesvirked i Herrens Navn,

OgAronfor To kunde tale,

Syn for Sagn da om Ordets Kraft

Fik Folket i Misraims Dale!






Herren talde; som sagt, saa gjort,

Man saae det Ægyptiske Mørke,

Dog forhærded sig Pharao,

Og prøved med Almagten Størke.



Herren vinked, og Blod for Vand

Fik Fiske og Folk da at drikke,

Frøer mylred i Huus og Gaard,

Og Livvagten standsed dem ikke.



Herren talde: for Utøi smaat

De Store sig ei kunde bjerge.

Lyn og Torden og Hageislag

Omkap saae man rase og hærge.



Palmen visned og saa hvert Træ,

De sortned fra Roden til Toppen,

Oldenborren hvad end var grønt

Mundhuggedes om med Græshoppen.



Dødens Engel alt Førstefødt

Afmeied ved Midnatstide,

Hvem der raadte for Liv og Død,

Fik Pharao sikkert at vide.



Saa udfried af Ulvens Mund

Jehovah sin Yndling med Ære,

Ud han vandred med Sølv og Guld,

Saameget som han kunde bære.



Herrens Engel var Mærkesmand,

Som Bjerget at see i det Fjerne,

Himmelblaa var om Dag hans Dragt,

Om Natten som Stjerne ved Stjerne!






Brød i Ørken kom ovenned,

Og Kiød under Vagtelers Vinge,

Vand i Ørken man leder om,

Det maatte af Klipper udspringe!



Godt fra Nilen til Jordans Flod

Han baned for Israel Veie,

Gud ei glemde, hvad Abraham

Han loved til Arv og til Eie.



Hedning-Riger Han sammenslog

Til Arvelodd for sin Udvalgte,

Hedning-Hænder paa Ploven holdt,

De høsted, som Herren paakaldte.



Hans Gienløste da sang med Fryd,

Som Fuglene sjunge i Skove,

Holde skal de vor Herres Bud

Og grandske i Viisdommens Love!