SAGA.SAGA, Nytaarsgave for 1812, som udkom i Slutningen af Aaret1811, er helt igennem præget af den kristelige Grundstemning,der besjælede Forfatteren efter hans Opvækkelse i den foregaaendeVinter. Foruden en fri Oversættelse af »Gunlaugs og Rafns Saga«indeholder den en RækkeMinder og Sagakvad, der giver værdifulde Bidrag til hans Livs indre og ydre Historie.

Det første af disse,Strandbakken ved Egeløkke, stammer isin foreliggende Form fra 1811, men er bygget over et ældre Digt,som findes i Haandskrift fra 1808 med Overskriften: »Rejsen i Sommeren 18[07]. - Egeløkke«. Det fremgaar af Indholdet, at Grundtvig i Sommerferien 1807 agtede at besøge sine Forældre i Udby,medens hans kære Elev, Karl Steensen Leth, og hans Væsens Herskerinde, Fru Constance Leth, var rejste til Fyn, og at han kort i Forvejen havde haft sin Ungdomsven P. N. Skougaard, der nu varbosat i Aalborg, som Gæst paa Egeløkke. Da dette ældre Digt sætterenkelte Afsnit af det berømte Kvad fra 1811 i et klarere Lys, skaldet meddeles her, dog saaledes, at de første 16 Linjer, som ved enRift i Papiret er blevne ufuldstændige, gengives efter en let Omarbejdelse fra 1811, der ligeledes findes blandt de efterladte Papirer.



Egeløkke.(1807).





As eller Jette,

Som med usynlige Haand

Mægted at flette

Om mig det lønlige Baand,

Der mig saa fast monne binde,

Binde, skøndt Taarerne rinde!

As eller Jette!

Løs nu det fængslende Baand,

Som du med kraftige Haand

Mægted at flette!



Hører du Røsten

Hisset fra Østen?

Faderen kalder sin Søn.

Kan du fornemme

Hviskende Stemme?

Moderen kalder i Løn.









Guderne spotte ej Faderens Raab,

skuffe ej Moderens stadige Haab.

Et Under - de Baand

Som en Dødeligs Haand

Ej mægter at slide,

De glide, de glide,

Alt stander jeg fri.



Karl! elskværdige Du,

Arving til Godhed og Smile,

Ikke beskuer jeg nu

Dig, som min Sjel har udkaaret,

Dig have Bølgerne baaret

Sagtelig hen over Sø

Til den fremmede Ø.



Du, den vidunderlig Høje,

En Guddoms forblommede Lyd,

Som fra det sollige Øje

Nedstraaler Himmelens Fryd

Og fra det ildlige Øje

Nedlyner Helvedes Kval,

Hisset i Vesten Du svandt,

Der ganger Solen til Hvile.

Borte er Alt, som mig bandt.

Rask maa jeg gaa, jeg maa ile,

Medens den susende Vind

Køler den koglende Aande,

Før den berører min Kind.



I yndige Høje og Dale,

Som matte kun Farverne male,

Mit Edens fortryllende Krands!

I gamle ærværdige Skove!

Du Hav med den trillende Vove,

Der synger til Havfruedands!

Med Eder jeg delte min Gammen,

For Eder jeg klaged min Nød,

I nærede, dæmpede Flammen,

I skued'mit Liv og min Død,

Men holde mig ej. Jeg er vred

Paa Eder, I Dale og Høje,

Paa Eder, I Skove - I veed,

At Han er mig kær som mit Øje,

Som vandrede nys ved min Haand

Hen for Eders Aasyn; I fængsled

Ham ej med uløseligt Baand.

Og Du er mig dobbelt forhadt,

Du Hav med den trillende Vove,

Thi ej holdt Du Tro eller Love,

Bort førte Du Vennen saa brat,

En Ven, ved hvis Tro jeg vil sværge,

En Ven, paa hvis Ord jeg vil dø,

Han er fast som de knejsende Bjerge,

Der krandse hans Fædreneø,

En Ven, ved hvis Side henrunde

I Alderens tidlige Vaar

De sidste, lyksalige Aar.









Til Oldtidens hellige Lunde

Jeg fulgte hans stræbende Aand,

Han aabned' mit lakkede Øje

Og viste mig Vejen saa nøje

Med Edda og Snorro i Haand.

For favnende Vennen at møde

Han for over Land over Sø

Fra Jotlands det nordlige Øde

Til Lavinds sødtsmilende Ø.



Saa bort fra de Vange og Skove,

Der fængslede ikke min Ven!

Saa bort fra den trillende Vove,

Som troløs bortførte min Ven!



Du Have! Du nyfødte Spæde,

Som strækker med barnlig Glæde

De Blomster som Arme mod mig,

Ved dit Kys jeg saa ofte har smilet,

I din Favn jeg saa tit har udhvilet,

Og dog - dog forlader jeg dig,

Men græd ikke Barn, thi jeg lover

At komme igen, før Du sover,

Og sige dig venlig god Nat.

I det oprindelige Haandskrift findes derefter OverskriftenMaribo, men Resten af Siden er tom. Sommerrejsen er gaaet overMaribo, Torkildstrup,GunsievogVordingborgtil Hjemmet i Udby.

Til »Minderne« fra 1808 hørerLolland, som han kom igennem, da han i April forlod Langeland og maatte rejse over Smaaøerne tilKøbenhavnfor at undgaa de engelske Krydsere.

DigtetTil en Venindeer skrevet til Fru Constance Leths Fødselsdag den 11. April 1811 og viser, hvorledes Grundtvigs undertrykte Tilbøjelighed for hende nu igennem Sjælekampens Brydninger er bleven forvandlet til et roligt Venskab.

I DigtetTil Sibberndvæler han ved de tunge Dage, da Vennen stod ham nær i hans Vaande og fulgte ham hjem til Udby Præstegaard lige før Jul 1810, og fremstiller dernæst sin anden Hjemfærd efter Præstevielsen den 29. Maj 1811.

Den Udenlandsrejse, hvortil der sigtes, tiltraadte Sibbern i August 1811. I et Brev til Søsteren fra Mosebye paa Falster skriver han den 11. August: »Paa Vejen besøgte jeg Grundtvig og var en fire, fem Timer hos ham. Han befinder sig nu vel, og er ret tilfreds i sin nye Stilling som Præst«. Senere meddeler han, at han har været i Torkildstrup, »hvor Grundtvigs Broder er Provst, og hvor jeg efter Aftale traf Grundtvig, der var rejst over for at sige mig sidste Farvel, og bragte mig et ikke saa kort Afskedsdigt med«. (»Breve fra Sibbern«, udgivne af C. L. N. Mynster, S. 12-13). - Digtet blev første Gang trykt i »Sandsigeren« for 28. August 1811 under Navn af »Farvel(til min Ven F. C. Sibbern)«. Se Poet. Skr. I, Nr. 72. - Formen er en Del ændret i Saga.



I Samlingens sidste Digt,Sværmeriet, giver Grundtvig et poetisk Overblik over Menneskeslægtens Historie med Billeder hentede fra Biernes Liv, som han i Tyregod var bleven fortrolig med. Kuben er den af Tiden afgrænsede jordiske Tilværelse, og Kubens Dronninger Saga. Sværmeriet er Sjælens Drift mod det evige, som finder sil Udtryk i Grækernes Kunst og Nordboernes Folkevandringer. Men her som hist indfanges de ædle Sværmere af Jordelivets Snarer og taber det evige Liv af Sigte. Grækerne hengiver sig til Nydelsen, Nordboen øder sin Kraft ved blodige Kampe. Kristus er den eneste Viser, som har magtet at svinge sig til Himlen, og hans Disciple fløj vidt ud for at samle flere til den Sværm, som fulgte ham. Men ogsaa de Kristne fortabte sig tit i Jordelivets Kuber og Moser. En Sværm fløj til den hellige Grav og fandt der en vanhellig Død. Andre hengav sig til Billed- og Bendyrkelse og faa fandt Vejen til Kirkens snævre Celle, bygget af Guds Ord, hvorigennem Vejen er banet til Evighedens Land. Da opstod der en ny Viser i Morten Luther, men Sværmen forlod snart atter den Bane, han havde ført den paa, de tog Korset fra Cellens Dør og gjorde lyst derinde med kold Fornuft. Det maa derfor være vort Haab, at der i Norden kan opstaa en ny Viser, en Ordets Kæmpe, der tør tale om Korset med samme Kraft, som der var i de nordiske Kæmper.



Saga.Nytaarsgave for 1812vedNik. Fred. Sev. GrundtvigPersonel Kapellan

Og du skal være for dem, som Hendes

Kærligheds Sang, der kan vel lege,

derforskal de høre dine Ord, men dog

ikke gøre efter dem.



Ezech. 33, 32.

Kiøbenhavn.Trykt paa Andreas Seidelins Forlaghos P. D. Kiøpping.

Til Saga.



Kære Datter, gak i Verdea ud!

Far saa vidt, du maa, paa Land og Bølge,

Tal kun frit af Hjertet om din Gud!

Overalt hans Aand dig da skal følge.

Gak Paladserne med Suk forbi!

Naar Man ei vil høre dig, saa tie!

Spotter Man, da fæld en Vemodstaare!



Gunst og Medgang lover jeg dig ei,

Du er ingen væver Modedukke,

Knap Man dig tør hilse paa en Vei,

Tit for Dig Man Dør og Port vil lukke;

Gammeldags du er i Maal og Sind,

Mangt et Sted Man dig kun lukker ind,

For med dig som gammelt Nyt at skemte.



Naar du sjunger dine Varselskvad,

For en Nattens Fugl Man dig vil skælde,

Naar fra Jord du flagrer barneglad,

Man din Dom som Sværmerske vil fælde;

Arme Glut! du ei kan gøre ved,

At før du blev født gik Solen ned,

Du jo ei kan Nat til Dag forvandle.



Arme Glut! dig Kuben er for kvalm,

Ei dit Veir du trække kan derinde,

Gennem Taget af den raadne Halm

Kan du ei de klare Stjerner finde,

Intet Under, at du sværmer ud,

Sukker dybt og barnligt til din Gud,

Stunder did, hvor ene du har hjemme.





Naar du under Korset knæler ned,

Naar de salte Angerstaarer rinde,

Mangt et Navn Man til dig har og veed,

Kalder dig en overtroisk Kvinde;

Øiet gnistrer da som Flint og Staal,

Man til Stol dig ønskede et Baal,

Og til Seng de gamle Fædres Grave.



Bliv ei bange! gaa med Bøn og Sang!

Da kan ingen Djævel dig forskrække.

En og Anden paa din tunge Gang

Vil dog vist en venlig Haand dig række;

Venner har din Fader ikkun faa,

Men de faa ham elske og forstaa,

Siig: Guds Fred! naar En af dem du møder.



Allerførst du dog maa gange ind

Nytaarsmorgen til min kære Pige1;

Hun dig favner med et barnligt Sind,

Mangt et venligt Ord vil hun dig sige;

Du jo taler kun om Gud og mig,

Hun vil elske, hun vil kysse dig,

Bede Gud dig paa din Vei ledsage.



Gaa nu blot ei vild i store By!

Lad en Ven dig følge til den Kære!

Nei saa smukt og vær slet ikke bly,

Siig kun rask hvis Datter du mon være!

Hils fra mig! her er et lille Brev.

Vil du vide, hvad i det jeg skrev,

Sæt dig ned! saa skal du faa at høre.



Kære Pige! i det nye Aar

Venter du med Ret en Nytaarsgave;

Tidlig og jeg for dit Aasyn staar,

Skænken alt til dig er lagt i lave;

Dobbelt er den, som min Geld til dig!

Skænk for Hjertet, som du skænked mig,

Skænk til Gammen paa en Nytaarsmorgen.

1I September 1811 var Gr. bleven forlovet medElisabeth Christine Margrethe Blicher, født den 28. September 1787. Se I. 70-72.





Ikke Ringe af det røde Guld,

Ei Juveler, intet Perlesmykke

Byder jeg min Fæstemø saa huld:

Intet Guld opveie kan min Lykke,

Og med Tak jeg siger, hvad du veed,

Ikkun Tro og Haab og Kærlighed

Er mit Guld og mine Ædelstene.



Fæstensgaven, som i Dag du faar,

Er da den, som du dig selv har kaaret,

Hjertet som igennem mange Aar

Har dit Billed i sin Løndom baaret;

Ikke mig, men Gud det hører til,

Men jeg veed, du det kun eie vil,

For med dit til Gud det at forære.



Nytaarsgaven er dig ogsaa kær:

Urtekosten af de Vinterblommer,

Alle groed de mit Hjerte nær,

Næsten alle i min bedste Sommer;

Medens Solen lavt paa Himlen staar,

Lad dem kvæge dig! I lune Vaar

Mere liflige dig Gud beskære!



Første Blomme, som dit Øie seer,

Kun omplantet er fra Islands Have,

Men om ei der var i Kosten fleer,

Sømmelig var dog min Nytaarsgave;

Stirre maa jeg paa dens Blade stivt,

Thi mig tykkes, en forblommet Skrift

Stander der om dig og mig at læse.



Ogsaa jeg min Helga tidlig fandt,

Alt som Gunlaug, udi Vennesale

Som for Skemt jeg hende til mig bandt,

Udi Tanke, om end ei i Tale;

Ogsaa jeg var dengang stiv og raa,

Ogsaa jeg hel gerne vilde naa

Hædersnavnet af en Ormetunge.



Ogsaa jeg i trende Somre drog

Udenlands, for fremmed Sæd at skue,

Ogsaa mig en sælsom Lyst betog

Til at bo i Høielofters Stue,





Sikkerlig det faldt min Helga ind,

At maaske hun var mig rent af Sind,

Da med Vintre end de Somre skrede.



Lov og Tak, du Himlens Gud! at dog

Ei du lod mig Gunlaugs Vanheld friste!

Ingen Ravn min kære Svane tog,

Som af Alt jeg nødigst vilde miste;

Lov og Tak, fordi paa vilde Færd

Ei som han, jeg kom min Grav saa nær,

Før sig lod optø det frosne Hjerte.



Gud det veed, om paa min Skænk engang

Du som Helga paa sin Gunlaugs Gave,

Stirre skal en Vinteraften lang,

Og dig lade saa med den begrave;

Gud det veed, om vi skal sankes her,

Om den Svane, som jeg har saa kær,

Med en Falk skal sees at hjemflyve1.



Guds Vilje ske! vi veed det jo saa vist,

At Himlens Gud han er vor Fader kære,

Vi veed det jo, at vi skal samles hist,

Og evig da hos Gud tilsammen være;

At Kongesønnen, hvem vi troed paa,

Skal over os sin gyldne Telt udslaa,

Og gladelig vi skal derunder bygge.



De fagre Støtter, som den hviler paa,

Er Tro og Haab, som støtted os hernede,

Fra Jorden kunde de til Himlen naa,

Fordi fra Himlen de til os nedglede;

Men Telten selv, saa straalende og fin,

Af Kærlighed: af Herrens Jordelin,

Den var ei her, thi her er ikkun Længsel.

1Sigter til Thorsteins Drøm i 2. Kap. af Gunlaugs Saga.



Fortale.

Et Aar er nu forleden, siden jeg udstyrede Idunna min ældste Datter. Der jeg stod og stirrede paa hendes Smykker, tykdes det, som for Guld skulde gælde, mig Messing at være, og Perlerne tykdes mig Glas. Ei var det underligt, nys havde jeg fundet Ageren, hvor den kosteligste af alle Perler straalede gennem Muldet, og jeg vilde sælge Alt hvad jeg havde, for at købe den Ager. Medens jeg end skaadede Perlen og ligesom veiede om den var det Meget værdt, fik jeg dens underlige Vilkaar at vide. Hvad de gamle Skjalde løi om Drupnir, at fagre Ringe dryppede fra den om Nattetide, det var om Perlen sandt at sige. Perler dryppede mig i Haand, som tykdes mig saa fagre, at jeg beskikkede min Datter dem til Brudeskænk1; men medens de end vare paa Vei, der jeg stirrede stivt paa hin kostelige Perle, fandt jeg det med Sorgen, at dens Døttre smaa vare den ulige i mange Maader, ei vare de nær saa klare, og den kolde Glimmer var intet mod den varme straalende Glands. Tungt faldt det mig paa Hierte; jeg turde ei holde det dyrebare Klenodie i ureen Haand, jeg lagde det i Ageren igen og stirrede paa det med Suk og med Angest Langt vilde det være at omtale og dog umuligt at udsige, hvorlunde under Kamp og Taarer Modet voxde, saa Haanden dristede sig til igen at annamme det fagre Mon og lade det fælde sine klare Taarer. Nok er det, at aldrig havde jeg tænkt at udstyre nogen Søster tilIdunna, og dog skeer det nu ved Herrens Naade, enddog Sagas Smykker vel maa agtes mere ægte, alt eftersom de Søstres Navne betegne. Vist seer jeg end, at de stivnede Perledraaber ei ere at ligne med Perlen selv, men det seer jeg og, Haandens Urenhed er saa dybt indgroet, at den ei aftvættes her ilive; vel med Suk, men dog med Ro1Sigter til de ovenfor meddelte historisk-kristelige Digte fra Efteraaret 1810(i »Idunna« og »Nytaarsnat«).





skuer jeg de Smaaperlers Smitte og kun derefter tragter jeg, at lade dem trille saa saare, og røres kun sagtelig af Kød og Blod.

Hvad her er sagt i en Lignelse, som Herren selv skænkede mig, vil jeg i faa Ord sige aabenbar. Det var nødvendigt, at da jeg fik Øiet opladt, maatte jeg agte alle Ting at være til Skade for Jesu Kristi min Herres Kundskabs Ypperlighed, jeg maatte agte dem alle Skarn for at jeg kunde vinde Kristum, kende ham og hans Lidelsers Samfund og hans Opstandelses Kraft. For Saadant agter jeg dem endnu, men jeg har lært af den hellige Povel, at Man med frelst Samvittighed kan vinde Maalet paa mange Maader, naar kun Sindet bliver uforvandlet. Harpen, som jeg hængde over Herrens Alter, rakde han mig selv igen, da han havde indviet den til sin, og med frit Mod griber jeg i de nystemmede Strænge. Ikke at jeg haver allerede grebet det, eller er fuldkommen, men jeg jager derefter, at, jeg kan gribe det, ligesom jeg er grebet af Kristo. Endnu maa jeg bekende, at mangengang lytter jeg med Lyst til Toner, om hvilke det ei er mig bevidst, at de forkynde Guds Ære, og jeg føler det daglig, at det vel herneden er umuligt, fuldelig at komme til den Modenhed, da Man bruger denne Verden uden at vanbruge den; men naar jeg bekymres allermest over denne Arvesynd, da sænke eller løfte Tonerne sig saa, at jeg hører min Guds Røst og kan falde paa mit Ansigt i hans Herligheds Tilbedelse. Deraf kommer det, at ligesom jeg mangensteds i disse Digte savner min Guds Pris, vil Mange finde den for jevnlig. Saadan min Harpes og min Leilighed vil udentvivl kun være Faa til Maade; de der søge verdslig Lystighed, tykkes at høre idel Ligpsalmer, og de der fra kristne Læber kun vil høre een uforanderlig Tone, maa tykkes at jeg med mit Kvad vil tække tvende Herrer: Gud og Menneskene. De Sidste vil jeg svare, først, baade fordi der mellem dem ere fromme Sjæle, hvis Skrøbelighed jeg nødig vilde forarge, og for at sige dem, at de desværre, efter hvad jeg selv bekender, have Ret i Noget, i Henseende til mig, enddog de have Uret i Tingen for sig selv. De skulle da først og fremmest agte, at det kun er Gud hos hvem der er ingen Forandring eller Omskiftelses Skygge, alt hvad som heri vil ligne ham bliver sin egen døde Genlyd, og deraf kommer det, at de fleste saakaldte Pietister knap opbygge sig selv, end sige Andre, ved deres bestandige Et og det Samme i Ord og i Klædning. Ligesom det er den samme Gud, i hvem vi Alle leve og røres og ere, men lade os dog saa adskillig tilsyne baade i Aasyn og Lader, og ligesom det er den samme Aand der uddeler Alt til Alle, men



fordeler dog sine Naadegaver saa, at intet menneskeligt Øie formaar at efterspore Eenheden i den store Mangfoldighed; saaledes skal ogsaa al vor Tale udgaa fra Gud og vende hjem til ham, men paa adskillige Veie. Dersom Nogen taler, siger Apostelen, han tale som Guds Ord! og det er sandt udi flere Maader, det er sandt i den Mening, at vor Tale kun duer lidet, dersom den ei føier sig efter Guds sandfærdige Ord, men ogsaa i den Mening er det sandt, at vi af Guds Ord, af de Guds Mænd som talede, i det de dreves af Helligaand, skulle lære, hvordan det bør os at tale. Det er Sværmeres Sæd og Kendemærke, siger den salige Luther, at de agte haant om det skrevne Ord og tillyve sig høiere Aabenbarelser, og sandt er det, at naar Man ret beskuer de hellige Skrifter, kan Man aldrig forledes til at dreie og røre sig i een og den samme snevre Kreds af Syner og Ord. Hvor vidt flyve ei Job og David og Profeterne, uden at Gud dog nogensinde bliver borte for dem? Jeg er bange for, at de Fleste, som saa ængstelig gentage de hellige Navne, staa som de, der vil holde Gud tilbage i Ord, efter at han har forladt Hjertet; thi er han der, da sees han overalt, saasom Jorden er hans med dens Fylde, naar Øiet er eenfoldigt, bliver det ganske Legeme lyst. Ja, hvad have vi mere Vidnesbyrd behov end Jesu eget, skulde Nogen altid med Ret bruge de samme Ord, da maatte det vel være ham, som varOrdetselv, men ved hvor mange Ting ligner han ikke Guds Rige! forfølger han ikke Ligheden gennem det Døde og det Levende, fra Perlen og Sennepskornet indtil Mennesket; og gennem Menneskets Idrætter fra Hyrdens og Bondemandens Syssel, indtil Kongens Bedrift i Høieloftssale? Han er da heri, som i Alt, vort uopnaaelige Mønster: i ham boede al Guddomsfyldelegemlig, og af ham kan vi da lære, under hvilken Skikkelse Gud aabenbarer sig i Kød. Trolig fulgde hans Apostle og mest synlig den hellige Povel, drevet af den Helligaand, efter sin Naadegaves Maal og Tidens Leilighed, Mesterens Fodspor og søgte at være Alt for Alle, paa det han kunde vinde Nogle. Den samme Vei agter jeg ved Guds Naade at vandre, imedens jeg er her tilhuse, og det er Guds Villie at jeg skal røre Tungen; jeg er baade Vise og Uvise en Skyldner; paa anden Viis, men aldrig med Vidende og Villieanderledes, taler jeg enfoldelig om Gud og Kristo, om Tro og Haab og Kærlighed fra det hellige Sted og i Børnekredsen, paa anden Vis i Bog og Skrift, og det igen hel adskillig, som det monne falde. Intet, hverken Krønike eller Grubien eller Kvad er ureent uden for den som mener det, thi Gud haver helliget alle



Ting i Kristo, og de ere alle rene, naar de bruges med Taksigelse, saa at Gud æres i dem.

Til den anden Part af Læsere som støde sig, har jeg kun dette kortelig at sige, at ved en aaben Grav sømmer Brudepsalmen sig hel slet, og den Glæde som der skal te sig midt i Bedrøvelsen, maa baade komme ovenfra, og hige derop tilbage. Skulde endelig Nogen støde sig over det, min Bog, saasnart den oplader sin Mund, siger om sig selv1, da vil jeg først ønske, at enhver Læser kunde give sig selv det Vidnesbyrd, at det ei var til ham, den talde, og dernæst melde et Par Ord om Talen selv. Vil Man kalde den ubeskeden, da mener jeg Man gør mig Uret; thi man seer jo let, hvad jeg vil sige, og Hvem der kender sin Bibel, veed, at jeg har udeladt, Alt hvad som, Meningen uskadt, kunde lades ude. Desuden vil jeg bemærke, baade, at jeg vist ingensinde har været mindre hovmodig af mit Pund end netop nu, og at jeg til min Guds Ære indseer, at aldrig har jeg kvædet saa liflig, som siden jeg holdt op at være min egen og traadte i min rette Herres Tieneste. Jeg betænker mig end ikke paa her at tilføie det følgende Vers: men naar det skeer, og se, det skeer, da skal de fornemme, at der har været en Profet midt iblandt dem. Neppe vil Nogen, som og kun kender mig af denne Fortale, derfor mene, at jeg, som en Sværmer, mener at have Aabenbaringer, som Oldtidens Profeter, nei fra en saadan Grille har den Helligaand, hvis Indskydelse Sværmerne tillyve sig, friet mig i Naade, men jeg troer med Luther, at den Helligaand boer i sit Ord, og at naar vi hengive os til det i al Enfoldighed, da taler han til os igennem det. Derfor troer jeg Kristus, naar han lærer os at spaa af Figentræet, og naar jeg seer Søndenvær blæse, veed jeg vist, det bliver heedt. Vel veed jeg, at Mange aabenbar, og Adskillige i Hjertet, le ad mine Spaadomme; men jeg maa svare dem med Kristi Ord: naar I se paa Himmelen, sige I:



Aften rød gør Morgen sød

Morgen rød gør Aften blød.

I Øienskalke! Himlens Skikkelse vide I at dømme, kan I daikke agte paa Tidernes Tegn!

Om de enkelte Digte har jeg kun lidet at sige. Gunlaugs Sagaer forhen oversat i danske Bibliotek af Hr. Kaptain Abrahamsen,og det afholdt mig for nogle Aar siden fra at røre den2; om den1I Bibelsproget paa Titelbladet.

2Se I. 113.





har vundet eller tabt ved at blive en Mellemting af Oversættelse og Bearbeidelse, veed jeg ikke selv, men jeg mener den staar passelig paa sin Plads, og det er mig nok. De fleste Smaadigte ere fra Klædningens Side ny, og paa to nær, forhen utrykte. Alle henhøre de til mit indvortes LivssandeHistorie, og knytte sig hist og her til mine udvortes Forholde, men jeg troer dog nogenlunde at have undgaaet den Klippe, at lade det Udvortes spille nogen egen Rolle, og mit Indvortes er det jo netop de Læsere, for hvilke jeg skriver, ønske at kende.

Om Mindesangen over Morten Borup har jeg kun dette at erindre, at naar de Vantro, som saa sikkert mene, den ret maa være hvad de kalde et Fantasispil, gøre sig den Uleilighed at slaa op i Pontoppidans Marmora Danica, om Borup selv og1 om Altertavlen i Sankt Klemmens Kirke, vil de med Forundring finde det Samme fortalt ganske tørt, som Factum. Naar de nu tillige vil udregne, at det virkelig var Luthers Fødselsaar 1483 Borup kom i Skolen, vædder jeg, de tænke maa om ikke sige: det var løierligt nok, men det var da kun etTilfælde!Nu, i Guds Navn, Farvel og læs vel med et enfoldigt Øie, kære Læser! Gud veed, om vi skal mødes meer saaledes ved Nytaarstid, men naar og hvor vi mødes, da gid det ske i Aabenhjertighed og Kærlighed! Kærligt er mit Hjerte i min Ensomhed udbredt mod Alle, gid det maatte mærkes paa min Tale, selv da, naar den tykkes haard!

Udby Præstegaard den24de Novbr. 1811.N. F. S. Grundtvig.

[Herefter følger:Gunlaugs og Rafns Saga, optrykt i Poet. Skr. I. 537-74].

1Grundteksten:og selv.



Minder og Sagakvad.


Attenhundrede og Syv.


Strandbakken ved Egeløkke.



Herlig, mangfoldige Syn,

Ud over speilkare Flade!

Thurø og Taasing og Fyø

Skuer jeg her fra mit Stade;

Bag mig den venlige Gaard,

Med sine Mure saa hvide,

Krandset af Skovene staar,

Lun under Bakkernes Side

Lys mod det bølgende Hav.

Mellem de Lande saa skiønne

Flyder det rolige Vand,

Deilig sig Øerne grønne

Løfte i blaalige Strand.

Træerne stande saa stille,

Fuglene tie saa kvær;

Dog monne Smaabølger trille,

Afbilde Tidernes Færd.

O, her er deiligt at være!

Det jeg saa mangen en Stund

Fandt hos de Bølger saa kære,

Her, som og hisset i Lund,

Rundt i de Enge og Skove,

Rundtom paa Høi og i Dal,

Her over trillende Vove,

Hist udi Høieloftssal.







Stille og rørlige Blommer

Voxe saa trindt og saa tæt,

Voxe i Vinter og Sommer

Rundt paa den liflige Plet.

Ak! men de Vise jo sige:

Giftig er Blommernes Duft,

Døden sig monne indsnige,

Svøbt i den krydrede Luft.

Ak! ei de Vise allene,

Dette mon sige og mene;

Jeg er en Daare, og maa

Dog med de Vise tilstaa:

Giftig er Blommernes Duft,

Død er i krydrede Luft.

Alt udi tredie Sommer

Vandrer jeg sorgfuld paa Ø,

Mellem de liflige Blommer

Lærde mit Hjerte at dø;

Sært, at endnu mig for Øie

Solen nedglider i Hav,

At den ei hist fra det Høie

Straalende seer paa min Grav!



Dog, du, som bygger deroppe

Høit over Stjernernes Toppe,

Dig være Ære og Pris!

Tak for du saared mit Hjerte!

Tak for du sendte mig Smerte!

Tak! thi du gjorde mig viis.

Tykt udi Slør var indhyllet

For mig din hellige Bog,

Og af Sirener fortryllet

Drømde jeg Daare mig klog.

Dumt og forblindet mit Øie

Saae ikke Glimt fra det Høie

Lyse i Skjaldenes Kvad.

Vittighed, Klogskab og Kulde

Tykdes mig Venner saa hulde,

Med dem jeg vandred saa glad.

Klogskaben kaldte jeg Dyder,

Kulden jeg nævnede Ro,

Spotted med Savn som med Lyder,







Sorg jeg som Svaghed belo.

Tungen jeg voved at røre

Kæk i det hellige Hus,

Kildred det kløende Øre,

Saaede Avner i Grus.



Naadig lod Gud sig forbarme

Over mig usle og arme,

Han mig det lærde ved Smerte,

At jeg dog havde et Hjerte,

At jeg til Klogskab og Vid

Satte som Daare min Lid.

Aanden oplukked sit Øie,

Saae sig paa Afgrundens Kant,

Stirred saa fast og saa nøie

Rundt om en Frelser1, og fandt,

Fandt, hvor det faldt:

Gud overalt;

Fandt ham i Digterens Sang,

Fandt ham i Vismandens Ord,

Fandt ham i Myther fra Nord,

Fandt ham i Tidernes Gang;

Synligst og vissest den dog

Fandt ham i Bøgernes Bog.

Stedse den sukker og trænges,

Og med al Skabningen længes

Efter den herlige Stund,

Da sine Døttre og Sønner

Herren med Frihed belønner,

Da vi med Hjerte og Mund

Sjunge: o Fader! du Kære!

Evig hos dig vil vi være!

Saa monne sukke i Baand,

Saa monne længes min Aand,

Nu den dog mægter at kæmpe,

Sorgen i Sind at neddæmpe,

Bære de jordiske Savn.



Mægter - ak ja, naar jeg kunde

Slide de Baand, som mig bunde,

Stande, som her udi Kveld,

Ene med Gud og mig selv!

1Grundteksten, ved en Trykfejl:en Frelsen.







Ak men jeg stædes i Vaande,

Naar ei den susende Vind

Køler den kaaglende Aande,

Før den omvifter min Kind.

Da er der Fare paa Færde,

Men jeg vil Barmen omgærde

Dybt udi Norden med Iis,

Kæk vil jeg røre min Tunge

Og mellem Fjelde udsjunge

Asers og Kæmpernes Priis!



Solen er gangen til Hvile,

Stjernerne lyse paa Ø,

Nu vil jeg gaa, jeg vil ile

Rask over Land, over Sø.

Hisset fra Østen

Hører jeg Røsten:

Faderen kalder sin Søn.

Hviskende Stemme

Kan jeg fornemme:

Moderen kalder i Løn.



Du Have! du nyfødte Spæde!

Du strækker med barnlig Glæde,

Som Arme de Blomster mod mig,

Saa tit ved dit Kys jeg har smilet,

Saa tit i din Favn jeg har hvilet,

Og dog - dog forlader jeg dig!

Men græd ikke, Barn, thi jeg lover,

At komme igen, før du sover,

Og sige dig kærlig Godnat!


Maribo.



Hist med brede Aftenskygge

Fruenskære Bolig staar,

Der i Fred de Døde bygge

Paa den stille Kirkegaard.

Mangen En, som nu sig dølger,

Indelukt i snevre Rum,







Blev, som jeg, paa Verdens Bølger

Underligen tumlet om.

Tit jeg intet Bedre vidste

Himlens Gud at bede om,

End for Legemet en Kiste,

Og for Sjælen naadig Dom;

Lettere jeg blev om Hjerte

Under Dagens raske Færd;

Dog forfulgde mig min Smerte

Og igen den staar mig nær.

Hen til Kirken vil jeg ile,

Gaarden er en hellig Plet,

O, hvor sødt det er at hvile

Op til Herrens Huus saa tæt!

Mellem sjunkne Grave hæver

Taarnet sig med høien Top,

Og med Taarnet Tanken stræber

Mod Guds høie Himmel op.

Daarer! I, som bygge Grave

Trindt i Mark, i Lund og Have

Til de trætte, døde Been,

Har I da slet ingen Længsel

Efter slig en Bautasteen?

Eders nøgne Støtter tale

Kun om Støvet i sin Dvale,

Kirketaarne kraftig mæle

Om udødelige Sjæle.

Støtten mæler bange Ord:

Han sig hviler nu herunder.

Taarnet siger: han opfoer,

Kun hans Støv i Jorden blunder.



Ak, jeg veed det, naar med kunstig Haand

Lyse, smukke, pyntelige Grave

I opreise rundt i Mark og Have,

Huus I bygge da til edersAand:

Eders Sjæle i de døde Kroppe

Bygge vil i Graven, som paa Jord,

De har intet Fædreland deroppe,

Ingen Tro paa Herren, som opfoer

Sine Brødre Huset at berede,

Som i Haab de stunde til hernede.







Derfor stræbe I med saadan Flid,

Som Ægypterne i gammel Tid,

At forgylde eders Ormehytte.

Noget vidner i jert arme Sind,

At hvis Sjælen nødes til at flytte,

Ganger hist den ei til Gammen ind.



Men, hvorledes? hvor er det jeg staaer?

Er ved Kirken ingen Kirkegaard?

Gaaseflok! imens du er i Live,

Dine Fjedre Tiderne beskrive

Stærkere og mere sanddru, end

Naar enhver af dem er blevet Pen:

Kirkegaarden først maa ligge øde,

Førend du kan sjunge over Døde,

Kirken selv maa med sit Alter rave,

Førend Gaarden med de Kristnes Grave

Vorder Fælled for en Gaaseflok.

Rave? ja, du Stiftets Hovedkirke,

Ret og fuldt afbilder Tidens Færd;

Thi dit Fald du tykkes vis og nær.

Hisset staar af Huset end en Skygge,

Hvor Marie vilde bo og bygge.

Hør du mig, du gamle Klostermur,

Fromme Værk i jammerfulde Dage!

Bag dig Kirken var et Fangebur,

Derfor ei jeg kalder dig tilbage,

Dog ei heller er jeg daarlig nok

Til mit Raab med deres Skrig at blande,

Som i Søvn og Blindhed dig forbande.

Det begriber ei den dorske Flok,

At mod Øxer og mod hvasse Sværde

Du om Kirken var et dygtigt Gærde,

Saa den stod, til Herrens Time kom,

Til den Time, da hans Helligdom

Ved hans Tienere saa nogenlunde

Atter feies og udrenses kunde.

Sandt det er, den stander nu hel reen

Uden Billeder og Dødningbeen,

Men for Levende saavelsom Døde

Daglig staar den mere tom og øde.

Seer I Vandet paa de grønne Vægge!







Seer I, hvor de gamle More sprække!

Daglig Kirken hælder til sit Fald,

Renses ei, menreisesnu den skal,

Mene I, at bag det høie Gærde

Mere Nød der var for den paa Færde?



Hvad er dette vel for Sprinkelværker?

Hvad vil disse Blomsterbede her?

Ak, nu først jeg eders Attraa mærker,

Gamle Kirke tykdes jer for nær,

Derfor mende I, det var det bedste,

Jer mod den med Jernet at befæste.

For at dæmpe Frygten i jert Sind

Lod I Stakler jer det bilde ind,

Hvad I Angesten I ønsked meer end gerne,

At ei Sjælen ud af raaden Hjerne

Fare skulde; men I vidste nok,

At dernede kun maa lugte ilde,

Derfor Stanken med en Rosenstok

Og med Tusindfryd I vil formilde.



Hvad er det? der ligger jo en Steen,

Flad og ristet paa sin Gammeldags!

Han, som eier disse trætte Been,

Har nok været af et andet Slags;

Længe har den ikke ligger der.

Mon jeg kan i Skumringen mig stave

Til den Gæves Navn, som lod sig her

Paa den gamle kristen Viis begrave?

Diderik - min Gud! saa er det dig!

Gamle Blicher! saa er her dit Lig?

Nu jeg mindes det: paa Klerkemøde

Med din gamle Kristendom du døde.



Ak! saamangt bortsovet Minde

Monne nu i Hu mig rinde,

Gamle Ven! du er hos Gud,

Hvem du tjende tro herneden;

Men hvordan mon det seer ud,

Hvor du byggede forleden?

Snart skal Gunslev Kirke staa

For mig, som i gamle Dage.







Sært i Verden det mon gaa!

Naar jeg tænker mig tilbage,

Kun lidt mer end tvende Aar,

Hvergang jeg den Kirke skued,

Kirken med sin Præstegaard,

Hjertet banked, Øiet lued.

Nu jeg skal for Øie faae

Samme Syn fra samme Have,

Og nu skal den Kirke staa,

Som en anden mellem Grave,

Ingen Længsel er i Sind,

Ingen Rødme er paa Kind,

Ingen Lyst til did at flyve.



Stærkt det mig paa Sinde falder,

Tykkes ubevidst og sært,

Hvorfor i den unge Alder

Dette Sted var mig saa kært.

Var det dig, hensovne Ven,

Ene, som mig drog derhen?

Svar mig, Hjerte, du maa dømme;

Ak, men du i tunge Drømme

Har vel dine Længsler glemt,

Eller og saavel dem gemt,

At du end dem ei kan finde.

Kære halvforglemte Minde!

Vil du vaagne nu igen?

Hvorfor mon saa sødt jeg bæver?

Dunkle Skikkelse! hvi svæver

Saa du frem? hvi flygter du?

Hvor i Verden mon du færdes nu?

Mon jeg mer dig skal livagtig skue,

Mens vi færdes under Himlens Bue?



Da mig Verdens Strøm henrev,

Hjertet til en Staadder blev,

Meget Gud mig gav tilbage,

Der han gav mig Jes u Tro,

Kan maaske og Fremtids Dage

Give Hjertet Fryd og Ro?



Dog, jeg sværmer som en Daare,

Hjertet gøres mig saa blødt,







Her ei hjelper Suk og Taare,

Lad det Døde være dødt.

Mellem Kæmper, som en Kæmpe

Jeg med Gud vil vandre frem,

Hovedbrud skal Længslen dæmpe,

Til engang jeg kommer hjem.


Gunslev Have.1



Underligt det sig mon føie,

Heel uventet staar jeg her,

Rundtomkring mig staa for Øie

Kendte Skikkelser saa nær;

Alt vil gamle Minder vække,

Samme Lund og samme Hække,

Samme Torne for mig staa,

Samme Roser hos mig gaa.

Har de Aar jeg lagt tilbage?

Var jeg udi Verdens Strøm?

Eller gik kun nogle Dage?

Var det Hele kun en Drøm?

Der er Stuen, mon derinde

Ogsaa Provsten jeg kan finde?

Jeg jo veed det, han er død.

Vaagen var jeg, nu jeg drømmer,

Og at vaagne bedst sig sømmer,

Skøndt min Drøm er saare sød.

Dog, til Drøm kan Ingen regne,

At de Roser hos mig gaa.

Ingen tør jeg mig tilegne;

Venlig dog jeg stirre maa

Paa dem alle som Veninder.



Var i denne Kreds jeg blevet,

Gladere jeg havde levet,

Derfor dog jeg klager ei;

Mindre tabde jeg end vandt,

Thi min Gud igen jeg fandt

Paa den tornefulde Vei.

1Grundtvig maa have besøgt den fra Torkildstrup og truffet Blichers Døtre.







Bort fra Hoser mellem Tjørne

End jeg styre maa min Gang,

Mellem Valens sultne Ørne

Glemme Nattergalesang.


Vordingborg.



Bag Gravene hist og de nedbrudte Mure

Der klingede fordum Basuner og Lure,

Der kneisede Borgen saa høit under Sky

Og sendte saa vidt over Lande sit Ry,

Naar Vikinger finge dens Taarne at skue,

Begyndte de saare i Hugen at grue,

Og Snekken sig bøied fra Valdemars Borg.



Nu stander kun Taarnet saa ene, saa øde,

En frygtelig Bautasten over de Døde;

Berøvet din Slægt og din Høieloftssal;

Med Undergang truer du Dværgen i Dal,

Men spar ham, thi Hovedet ikke du rammer,

Som voved med Nødde, med Øxe og Hammer

At øde den gamle Kong Valdemars Borg.



Hist Græsset opvoxer i snorlige Rade,

Der voxde og rørde sig Kæmper i Plade,

Hvor Valdemar lystede evig at bo

Der Nelder i Høieloftssalene gro,

Hvor Fyrster for Dannemarks Konning indstædtes,

Hvor Dannemark skjalv og hvor Dannemark giædtes -

Der tygges nu Drøv af umælende Ko.



Vanartede Afkom! fordærvede Æt!

Naar vil du standse ugudelig Vold

Paa den herlige Old?

Mener du vel, du kan Hæderen stjæle,

Naar du omstyrter de Vidner som mæle

Høit om den hengangne, daadfulde Tid?

Tie da vel hine mægtige Blokke,

Som i din Kraft du ei mægter at rokke?







Tier vel Borgens den kneisende Bakke,

Om du end Stenene kunde ophakke?

Naar du beplanter Kong Valdemars Hald

Rundt med Kartofler og Kaal!

Har da ei Sagaen Tunge og Maal?

Tunge tilvisse den har, og den skal

Mæle om dem, som har Daaden bedrevet,

Mæle om dem, som har Værket nedrevet,

Den skal beskæmme, og den skal berømme,

Alt skal den prøve og veie og dømme,

Gruer du ikke for Sagaens Dom?

Vanartede Slægt!

Fædrenes Borge fræk du nedbryder,

Fræk du og spotter med Fædrenes Dyder,

Med deres Dyder og med deres Tro;

Derfor du mener, har Slægterne levet,

Derfor, du mener, er Daaden bedrevet -

For at du Bugen kan mæske i Ro.

Tag dig i Agt!

Det er med Ro som med Livet,

Ei den til Nogen blev givet,

Som den opsøgde paa Jord.

Tro mine Ord!

Vil du dig ikke forandre,

Lærer du ikke at vandre

Ydmyg i Fædrenes Spor,

Ei selv i Grav skal du finde

Roen, din kære Veninde.

Saga skal mane dig op,

Stille dit Aadsel til Skue!

Aadsel af mæskede Krop,

Slægter skal se det og grue.

Beenraden din skal forfærde

Unge og gamle paa Jord,

Af den skal bygges et Gærde!

Gærdet om Kirken i Nord.




Attenhundrede og Otte.


Lolland.



Underligt er det at flytte,

Sært at jeg flytter saa glad:

Blomstrende Ø skal jeg bytte

Nu med den taagede Stad,

Bort fra de blommede Enge,

Hvor jeg har hvilet for længe,

Sneg jeg i Mørket mig nu,

Hen til de Mure saa kolde,

Inden for kneisende Volde,

Stander mit Sind og min Hu.

Pyt nu, I engelske Snekker,

Med jeres pralende Dækker!

Stolte I ligge paa Sø,

Dog kan fra Ø og til Ø

Listig vi sætte vor Kaas.

Gabene ere for store,

Portene ere for smaa,

Smække I Porten i Laas,

Har vi ved Siden en Laage.

Eder at narre forstaa

Mesterlig Ulkene vore,

Ulke med begede Braage.

Engelland, vide maa du,

Lodbraaghar Sønner endnu.



Kommer I Sønner afElle!

Lystig jeg nu vil fortælle

Eder en Saga til Skemt,

Som I nok længe har glemt.



Vidste de Grise

Hvad Ormene spise,

Fik de at vide

Hvad Ornen maa lide,







Vist de begyndte

Dygtig at grynte,

Beed ikke smaat



Det var den Vise

Regnar engang

Om sine Grise

Døende sang.



Visen fik Ella at høre,

Rimene passelig godt

Klang i det engelske Øre,

Grov var og Visen i Ord,

Grov som en Vise fra Nord.

Guld og de grønneste Skove

Maatte en Stymper han love,

Som skulde fare og speide,

Snakke om Fred midt i Feide;

Bod i de fagreste Ord

Sendte han Drotter i Nord.



Sigurd og Hvidserk tilsammen

Legede Skaktavl med Gammen.

Bjørn med Spyd udi Haand

Saae paa den Leg overborde,

Ivar hin beenløse sad,

Ei er det sagt hvad han gjorde.

Svenden sit Ærende røgted

Stammende kun, thi han frygted.

Bjørn om Spydet saa fast

Knuged sin Haand, at det brast;

Hvidserk han legede Skak,

Saa Blodet af Neglene sprak;

Sigurd med Ormen i Øie

Mærked det ikke saa nøie,

At han for Negle skar Kød;

Ivar udspurgde hel stille

Alt hvad som vide han vilde,

Skifted dog mangengang Lød.

Brødrene vilde sig svale

Brat i den Sendemands Blod,

Ivar kun hørdes at tale







Sagte om Fred og om Bod.

Brødrene stilled han knap

Med sin veltalende Tunge,

Master Oldjakson dog slap,

Slap uforskyldt som den unge.



Sigurd og Hvidserk og Bjørn

Hed og strede og tabde.

Ivar han lænted og skabte

Konningen om til en Ørn,

Ribbeen han vidste at tvinge

Til sig at brede som Vinge.

Engelland, mærk paa min Tale

Regnars den beenløse Søn,

Som ei kan haste og prale,

Saadan en kostelig Løn

Eengang endnu dig kan give,

Eengang endnu kan du blive

Hvad du har ærlig fortjent:

Af ham tilØrnudspændt!

Lungen, som længe har hivet,

Han dig uddrager af Livet,

Og i din Ørnegestalt

Strøer han sit nordiske Salt;

Spot ham ei, for han er seen!

Spot ei hans Krøblingebeen!

Ivar i Slag sig lodbære,

Vandt sig dog Seier og Ære.


København.



Atter kom jeg da tilbage,

Axelstad igen jeg seer,

Trende Aar har mange Dage,

Og halvfjerde endnu fleer;

Nogle ere i det Tal,

Som kun silde glemmes skal.

Alle Dage have Nætter,






Disse Dage havde tre1,

Som Man ei saa snart forgætter,

Hist er deres Spor at se.



Ranke Gran med gyldne Top2

Groed fordum herlig op

Af et muret Klippestykke;

Nu den ligger dulgt i Grus

Rundt om Herrens brændte Hus,

Aske blev dens Gyldensmykke.

Til at gro i Granens Sted

Strøet er en anden Sæd,

I dens Aske og i Grus

Af det brændte Herrens Hus;

Sæden var den klare Ild,

Træet bliver vist det samme,

Og dets Top skal vorde Flamme,

Den skal blusse rød og vild,

Til den naaer de høie Taarne,

Som til Sone er udkaarne,

Bag det brede Vesterhav.

Dog endnu i Kirkens Læ

Ei opgroet er det Træ;

Mørk og nøgen staaer vor Frue,

Hendes Pragt og hendes Hus

Ødtes af den vilde Lue,

Sørgende hun staar i Grus.



Saa mon og ved Siden stande

Hendes gamle, vakkre Grande,

Nicolai, som før i Sky

Løftede saa kæk sin Isse.

Absalons du kære By!

Dit Forlis er stort tilvisse!

Dine Helgene ei meer

Levende du hos dig seer:

Nicolaus ei beskytter

Længer nu din Sømandsflok;

Kvinden i de lave Hytter

Ved sin Naal og ved sin Rok,

1Bombardementet d. 2.-5. September 1807.

2Frue Kirkes Taarn.






Dine Mø'r og Ungersvende

Har ei længer Trøst af Hende,

Deres Moder, deres Frue.

Du maa sørge, du maa grue,

Men du spotter og du leer,

Ei du hører, ei du seer:

Nikolaus, vred i Sind

Vilde dig ei mer beskytte,

Han din Flaade vied ind

Til at vorde Fjendebytte!

Lader du din Frue staa

Længe nøgen udi Gruset,

Sikkerlig vil og forgaa

Hvad du haver kært i Huset.



Dog, hvordan? forgaa? forgik?

Er jeg vorden Katholik,

Eller har jeg Lyst at prime

For lidt stadselig at rime?1

Staar eiTrinitatisend?

Maa ei hvert et Helgenhus

Gerne synke i sit Grus,

Naar kun det vi har igen?

Visselig det er min Tro:

Ogsaa jeg det maatte friste,

Mine Helgene at miste,

Og dog finder Hjertet Ro,

Naar det sig kun trygt forlader

Paa den hellige2Gud Fader,

Paa hans Søn og Helligaand

I Treenighedens Baand.

Helgene har ingen Styrke,

Derfor ei man dem skal dyrke,

Men hvis troende vi knæle

For vor Gud, de fromme Sjæle

Maa os vorde dyrebare,

Og den store Helgen skare,

Som gaar ind, og som gaar ud

Salig evig hos vor Gud,

1Under »Trykfeil« staar der om disse to Linjer; »den 7de, 8de Linie udslettes og tre Stjerner sættes isteden, som Tegn paa en defectus judicii!«

2Grundteksten:herlige.






Som sig neier for hans Stol,

Maa vi mindes, maa vi ære;

Er os kær den lyse Sol,

Maa og Straalerne det være.

Axelstad det mærke du:

Hvis til Himlen stod din Hu,

Havde alt sig reist af Grus

Herrens og din Helgens Huus;

Havde du din stolte Flaade

End at skue og at raade.

Knæl i Helliggeistes Kirke

For Høialtret ydmyg ned!

Beed den Helligaand at virke

I dig Tro og Kærlighed:

Da vor Frue skal af Gruset

Snarlig se sit Hus opstaa,

Lykken ei fra dig og Huset

Med Velsignelsen skal gaa!



Hellige Trefoldighed!

I dit Hus der vil jeg bede

Held til mig i Støvet ned,

Over Huset1vil jeg lede

Efter dine dunkle Spor

I det stolte, gamle Nord:

Har og Jafnhar, Tridie,

Asaodin, Vile, Ve,

Urd og Skuld og Verande,

Alt hvad som er Eet i Tre,

Skal mig om din Løndom minde,

Skal mit Hjerte til dig binde.

Adam jeg i Odin seer,

Naar han som en Gud sig teer.

Udi Freia jeg vor Frue,

Og i Frei vil Kristus skue;

Thi om Begge er det sagt,

At de eie Lyst og Magt

Til at løse os af Trængsel,

Til at stille al vor Længsel.

Eet dog aldrig glemmer jeg:

At som Frei har Kristus ei

1Paa Trinitatis Kirkes Loft fandtes dengang Universitetsbibliotheket.






Givet bort sit gode Sværd,

Gruer ei for Surturs Hær,

Frei mod ham sin Død har fundet,

Kristus ham har overvundet.



Giv da Kløgt og giv da Mod

Til at mane op af Jorden

Ygdrasill med store Rod

Guderne fra gamle Norden!

Rask det gaar mod Byen hen;

Ak jeg har mig nu derinde

Ingen kærlig Ungdomsven,

Endnu mindre en Veninde.

Kun i gamle Pergamenter,

Kun i Grubien og i Sang

Jeg mig Trøst og Glæde venter;

Sukke vil jeg mangen Gang,

Hjertet har saa dybe Længsler.

Styrk, o Gud! den gamle Skrift,

Saa at fast den Aanden fængsler!

Ak, men naar om Nords Bedrift

Jeg ei mere har at tale,

Hvad skal da mig vel husvale?

Ak! naar jeg har sjunget ud,

Frels mig da, o, hjelp mig, Gud!


Til min Fader.(Med min nordiske Mythologi).



Sorg, Bekymring, mange Dage

Blegede din hvide Lok,

Men du gik med elskde Mage

Skilt fra Verdens vilde Flok!

Midt i den nedsjunkne Tid

Paa din Læbe, i din Id,

Leved Jesu Kristi Lære.



Fire Sønner Gud dig gav,

Alle offred du ham atter;

Selv han drog henover Grav

Hjem til sig din kære Datter,






Ak, da hvidned dine Haar,

Og dit Hjerte fik et Saar,

Som kun Herrens Ord kan læge.



Fire Sønner du hengav

Gud og Videnskab at dyrke.

Tvende bag det brede Hav

Sjunke ned i Gravens Mørke:

Verdens Edder, Solens Brand

Dræbte dem i fjerne Land,

Stridig randt din Fadertaare.



Brækket, søndret er din Kæde,

Sildig blir den heel igen,

Kun med vemodblandet Glæde

Tvende Led du skuer end:

Skilt, ved lange Rad af Aar,

Fra din svage Yngste staar

Frugtbar kun din Førstefødte.



Stor og tung var Livets Møde

Gennem mer end syvti Aar,

Du for os og for de Døde

Stred saa baardt med trange Kaar;

Men taalmodig bar du Savn,

Naar kun de, som bar dit Navn,

Herrens Frygt og Visdom lærde.



Dog, den ædle Dannekvinde,

Vores Moder og din Viv,

Delde trolig, som Veninde,

Hver en Kvide i dit Liv!

Herren frygted hun, som du,

Kærlig, klog, men reen i Hu,

Letted hun din tunge Byrde.



Kristen er du, men du saae

Glad hver Guddomsgnist paa Jorden;

Jeg, og Kristen, stirrer paa

Guderne i gamle Norden,

Og blandt dem jeg har erkiendt,

Hvorfor Kristus blev nedsendt,

At ved ham kun frelsdes Jorden.






Fader! hæft da mild dit Øie

Paa mit Billede af Nord!

Kun ved Grubien og med Møie

Hented jeg det op af Jord;

Nutid vender Øiet bort,

Siger: Livet er for kort

Til at tænke paa det Høie.



Saa du ikke lærde mig,

Men fra Verdens tomme Vrimmel

Bød du Øiet løfte sig

Op mod Herrens lyse Himmel:

Der, du sagde, er vort Hjem,

Mod det skal vi stunde frem.

Fader! tak for Liv og Lære!

[Herefter følger fra »Attenhundrede og Ni«:Nytaarsvers(til den øverste Klasses Lærlinge i Schouboes Institut) ogJulefesten; fra 1810:Til Hersleb(ved Skilsmissen paa Valkendorfs Kollegium 1810). Se Poet. Skr. I, Nr. 26, 45 og 47].


Klagesang.(Efter Davids 42de Psalme).1811.



Som tørstige Hjort monne skrige,

Alt efter det rindende Væld,

Saa monne og efter dig hige,

O Herre, min tørstige Sjæl;

Thi du er den levende Kilde,

Og drikke saa gerne jeg vilde

For aldrig at tørste igen.



De Dage og Nætter henskride,

Og Sjælen kun lædskes med Graad,

Med Sorrig jeg Hænder maa vride,

Jeg veedikke Frelse, ei Raad.






Ak! naar vil dog Gud sig forbarme!

Ak, naar maa jeg Usle og Arme

Indgange for Herren at staa?



Jeg er udi Hjertet saa bange,

De Afgrunde ligge saa nær,

Og paa deres Rand maa jeg gange,

Det er kun en jammerlig Færd;

Jeg svimler, mig Rædsel nedknuger,

Mig Afgrunden visselig sluger,

O Herre! o, hør mine Skrig!



Du er jo min Saligheds Klippe,

Paa dig har jeg bygget mit Hus,

Ak, vil du mig glemme og glippe.

Da synker det flux udi Grus;

Alt bryde de Bølger og Vover,

Og medens du tøver og sover,

De lukke sig over min Sjæl.



Naar Andre til Kirke mon gange,

Da sidder jeg her udi Vraa,

De kvæde saa liflige Sange,

Men jeg maa ei høre derpaa;

Min Sang er at sukke og klage,

Saa skride de hellige Dage

For mig, som de søgne, i Kval.



Dog, hvi vil, min Sjæl, du forsage?

Hvi bøies, hvi bruser du saa?

Lad skride de Nætter og Dage,

Og bi paa din Gud, som du maa!

Engang skal den Morgen oprinde,

Da frelst du saa glad udi Sinde

Skal takke og love din Gud.



Hans Lys og hans Sandhed skal føre

Mig op til hans Tempel i Fred,

Der Ordet mit Hjerte skal røre,

Og glemme jeg skal, hvad jeg leed;

Ja, selv skal jeg røre min Tunge

Til Psalmer for Herren at sjunge

Til Lov og til Pris for min Gud.




Til en Veninde.1(11te April 1811.)



Det er den syvende, maaske den sidste Gang,

Da paa din Fødselsdag du lytter til min Sang;

Ak, naar mit Øie vender sig tilbage

Til Aarenes saa snart henrundne Dage,

Da sukker jeg saa dybt, og mangen Gang,

Ja, kun et Suk er denne Høitidssang.



Jeg seer mig som utæmmet Yngling stande,

Hovmodig af, hvad dog jeg maatte sande,

At uforskyldt mig Himlens Herre gav;

Hovmodig og af Dydens tomme Klæder,

Mens Hjertet laa i kolde Marmorkæder

Hel prægtig jordet i en kalket Grav.

Det speiled sig i klare Marmorstene,

Og Hovmods Djævel lod mig daarlig mene,

At kolde Billed var et Hjerte selv.

Paa samme Dæmons Vink jeg vilde

I Fantasiens klare Vinterelv

Opdage Følelsens den varme Kilde;

Dog, Hjertet ei kan Hjerterne bedrage

Saa let, som skuffende sig selv behage.

Min Aand vel Aander til sig drog,

Men intet Hjerte for mig slog.

Forhærdetmitaf Hovmods Trolddom lod

Sig heelt forstene udi Saft og Rod.

Det rullede paa Fantasiens Elv

Til Nordens Fjelde og omlagt med Is

Det høit forkyndte sine Frænders Pris.



Paa Fjeldets Top, dog høiere end Vrimlen,

Som dorsk sig vælted udi Dalens Skiød,

Jeg skuede den gyldne Sol paa Himlen,

Hvis Guddomsstraaler Mørket gennembrød;

Jeg saae den Blomst, som i de svundne Tider

De varme Straaler kaldte op fra Jord,

Hvis Krone kæk til Himlen sig opstrider,

Som nævnes Kærlighed fra Syd til Nord,

Da først jeg mærkede mit store Savn,

Jeg vilde Jesu Kristi Lære følge,

1FruConstance Leth(født d. 11. April 1777).






I Liv og Død mig trøste ved hans Navn.

Men ret, som Skibet paa den vilde Bølge

Ei uden Roer kan styres ind i Havn,

Saa var det og med Sindets arme Snekke,

Kompasset pegede mod Himlens Havn -

Men uden Roer ei did den kunde række;

Det Roer kan hugges kun af Kærlighed,

Og hvo som dens Forlis sig selv har voldt

Enhver som lod sit Hjerte vorde koldt,

Af intet Raad og ingen Redning veed.

Ak, det har jeg. Nedbøjet nu jeg stander,

Og med mit Suk sig kolde Taare blander,

Saa kold, som Elvene, der sig nedvælte,

Naar Fjeldets Is for Solen maa hensmelte.

Dog, naar saavidt med Isen først det kommer,

Man haabe tør, den lunknes udi Vaar

Og suger Varme i den blide Sommer;

Derfor ei mer jeg mørk, fortvivlet staar,

Men sukker dybt til ham, om hvem jeg veed,

At Han er intet uden Kærlighed.



Jeg stander for dig paa Skærtorsdags Morgen,

Saa stod jeg og den første Fødselsdag,

Da samlet med dig under Vennetag

Jeg hilsed dig i Sangens kolde Toner;

Men først i Dag jeg stander som din Ven.

Jeg hilser dig, men Øiet stirrer hen

Saa tillidsfuldt paa din og min Forsoner.

Det er i Dag den store Mindefest

Om Nadveren: det helligste af Gilder,

Som Angst og Sorg hos Synderen formilder,

Naar han det nyder som en værdig Gæst,

I Morgen skal vi under Korset stande,

Og vore bittre Taarer sig skal blande

Med Moderens, hvis ømme, bløde Hjerte

De Nagler følde i en dobbelt Smerte,

Som, farvede med Jesu Purpurblod,

Sig trængde grumt igennem Haand og Fod.

Ei over ham, som fra sit høie Sæde

Behersker Verdner med sit Kongespir,

Men over os, vor Syndeskyld vi græde;

Og knæle vi med Tro ved Korsets Fod






Skal Taaren blande sig med Jesu Blod,

Al Syndelyst, alt Hovmod og alt Had,

Aftvættes skal da i det røde Bad,

Og sænkes ned med Jesu Lig i Jorden.

Da trøstes vi, da tier Himlens Torden,

De mørke Skyer lysne mer og mer,

Alt som med Il sig nærmer Paaskemorgen,

Opklaret da vort Øie Himlen seer,

Opklaret er og i vort Øie Sorgen;

Naar da forklaret Frelseren opstaar,

Da med hans Vunder vore Hjertesaar

Helbredede til Ar sig mon forvandle;

De Ar os skal i Støvet bøie ned

Og minde os om Herrens Kærlighed,

Som uforskyldt os skænkede sin Naade,

Og løste mildt os Livets tunge Gaade.

Forgæves frister Hovmod da vor Tro,

Forgæves hvisker den i Smigertone,

At selv vi kan os med vor Gud forsone,

Forgæves vil os Daarekløgt forføre,

Og Tidens Spot kan Hjertet aldrig røre,

Det kender Angest og det kender Ro.

O, gid den Tro og høje Ro, Veninde,

Du ogsaa maa beholde eller finde!

Den sidste, store Alvorstime kommer,

Da falmer Alt, som glimrede paa Jord,

Og naar vi stædes for den høie Dommer,

Da hjelpe ei de kloge Modeord,

Da gælder det om hvad som bliver ved,

Om Jesu Tro, om Haab og Kærlighed.

Og nu tilsidst: gid hellig Moderglæde

Opvoxe for dig med din kære Spæde1,

Lad ingen giftig Urt med onde Duft

Forpeste om din Blomst den rene Luft,

Thi agt det vel, at af den Blomsterstengel

Udspringe kan en Djævel og en Engel!

Dig styrke Gud! du ømme fagre Kvinde!

Og vær til Døden mig en tro Veninde!

Som du i mig har nu en trofast Ven.

1Fru Conslances yngste Søn, Vincents Steensen Leth, var nylig født




Til Slbbern.(Udby i Juni 1811.)



Her sidder jeg i aabne, lyse Skur,

Fra Jord og Træ mig Blomsterduft omringer,

Og nødig kun til Stadens Fangebur,

Til kvalme Dunkelhed sig Aanden svinger,

Men hisset i den kvalme Axelstad

En Ven jeg har, som jeg Farvel maa sige,

Og det jeg har at mælde ham tillige,

At jeg er rolig og i Herren glad.



Os Pindse samled i den store Stad,

Og Pindsedagen nu os skilte ad!

Da Vaaren kom med sine lune Vinde,

Det for beklumret tykdes os derinde

Bag Valkendorfs den skumle Askemur,

For snævert blev det inden fire Vægge,

Og flagrende, som Fuglen i sit Bur,

Ud i det brede Fri vi higed Begge.

Dog til Farvel vi titte venlig ind

I Kamrene foroven og forneden,

En Taare perler paa den varme Kind

Ved Tanken om hvad der er nu forleden,

Ei mindes jeg de svundne Samfundsdage

For daarlig nu at ønske dem tilbage,

Nei, kun for rørt dig Vennehaand at byde,

Og mest for ham mit Hjertes Tak at yde,

Som hjem til sig mig lokkede og tvang.

Han stilled mig for Øie Luesværdet,

Hvormed vort Fald har Paradis omgærdet,

Og endte saa forvoven Styltegang

Paa Randen af de brede Fjeldekløfter;

Han splitted vældig med sit stærke Lyn

Det Mørke, der formaaede at skjule

Saa trædsk og tæt Afgrundens dybe Hule,

At over den hengøgled fagre Syn,

Som skuffende i Drømme mig forlysted.

Han hjem til sig mig lokkede og tvang!

Hans Guddomsrøst jeg hørde, naar jeg sang,

Jeg hørde den igennem Vennemunde,

Han gav mig Kløgt og Lyst til saa at grunde






Paa Sagas Runer, at af dem jeg saae

En Solekrands forunderlig sig vinde

Om Jesu Christi høie Guddomstinde;

Han lærde mig at varsle og at spaa;

Ja, da jeg tog forfængelig hans Naade,

Han tugted mig, men tugtede med Maade.

Med vældig Arm han bøied stolte Sind,

Han smelted Isen i det kolde Hjerte,

Og jeg fornam det under bitter Smerte,

At til sit Tempel han det vied ind.

Da lærde Hjertet under Tvivl og Strid

AtføleSorrig og atføleGlæde,

At føle sukkende i lange Tid,

Hvor tungt det er at ikkekunnegræde.

Jeg takker Gud, og takker ham i dig,

For alt dit Venskab i de tunge Dage;

Du færdedes, du leed, du bad med mig,

Du kedtes ikke ved min Jammerklage.

O store Gud! hvor var jeg døv og blind!

Hvor kunde dog mit skrøbelige Sind

Sig tro af dig forladt, forskudt og glemt,

Da med en saadan Ven, ja Venner der ham ligned,

Du naadefuld i Nøden mig velsigned!



O kære Ven! jeg har ei Sølv og Guld,

Og lavt du skatter kun det blanke Muld,

Men hvad jeg har og hvad du helst vil have,

Jeg giver dig i Jesu Navn til Løn.

Mit Hjertes Tak det er min første Gave,

Den anden er mit Hjertes varme Bøn

Til Ham, som er fra Evighed den Samme:

At Gnisten, som i dig han lagde ned,

Maa luttret vorde til en hellig Flamme

Og skinne hos ham i al Evighed!

Vi grubled begge over Livets Gaade,

Men om dens Løsning vi forligdes ei,

Derfor og nu vi paa adskillig Vei

Udhigede fra kvalme Axelstad:

Du higed efter Færd og Folkevrimmel,

Jeg efter Faderhusets stille Krog

Og rolig Syslen under Hjemmets Himmel;

Thi jeg har fundet i den ene Bog,






Hvad i dig selv, i ny og gamle Bøger,

Hos fjerne Folk og vise Mænd du søger.

Min Vei var kort, og din er saare lang,

Derfor og jeg alt har fuldendt min Gang,

Mens end til din du monne dig omgjorde.

Ei mene du, jeg dømmer dine Skridt!

Ei daarlig Hovmod nu mit Øie blænder,

For dig og Alle jeg det frit bekjender,

Hvad jeg erkender og har følt saa tit:

At skarpere er vist det Sjæleøie,

Som laandes dig i Naade fra det Høie;

Men derfor ei jeg dølger faste Tro,

At om du stirrer nok saa vist og længe,

Du Skyen ei formaar at gennemtrænge,

Bag hvilken Gud i skjulte Lys mon bo.

Ja, end jeg vover det for vist at mene,

At om al Jordens Vise sig forene,

Opsvinge sig mod Himlens lyse Bue,

Nedgrave sig i Jordens dunkle Stue:

De aldrig dog i Klippens Agerreen

Oppløie nogentid de Vises Steen,

De komme dog ei til Magnetens Leie,

Som styrer Jorden paa sin lange Færd,

Ei til den Sol, om hvilken sig mon dreie

De lyse og de mørke Kloders Hær.

Tilsidst jeg tro'r, at om hver kløgtig Aand

Gik villig frem i Herrens Ledebaand,

Blev sikkerlig langt høiere hans Gang,

End nu hans Flugt, thi Herrens Arm er lang,

Og naar vi staa paa Tankens Grændseskel,

Sig for os løfter Troens høie Fjeld,

Hvorfra vi det i klare Speil kan skue,

Som skimtes ei fra Kløgtens Myretue.

Dog, blandt de Urter, som saa yppig gro

l Paradisets nyopiukte Have,

Ei Indsigt, men den høie Sjælero

Vurderes maa som Troens bedste Gave:

Det er en Blomst, som evig kan bestaa,

Den stykkevise Indsigt skal forgaa.

Du saae min Ven, hvor smaalig sig min Aand

Udvikle lod af kolde Vinterbaand,

Du saae, at det med Vaarens lune Vinde






Blev lunere og lysere derinde,

Men at dog hid og did de Skyer droge

Og Solens varme Straaler let forjoge.

Apostlene paa hellig Pindsefest

Iførde blev med Kraften fra det Høie;

I Pindseugen det sig maatte føie,

At jeg indviedes til Herrens Præst.

Adskillige de Naadegaver ere,

Men skænkes alle af den samme Aand:

Da Brødrene med paalagt høire Haand

Af Herren skulde det med Suk begære,

At Kærligheds og Krafts og Sandheds Aand

Miskundelig paa mig neddale vilde,

Da aabnede sig Hjertets Taarekilde,

Da sprængde Sjælen sine Fængselsbaand;

Og der jeg hørde Brødrene tilsammen

I Jesu Christi Navn at sige: Amen!

Da blev det Samme i mit Bryst udtonet.

Og jeg mig følde med min Gud forsonet;

Da hastede jeg ud fra Axelstad,

Jeg takkede, jeg higede, jeg bad,

Jeg vandred frem i blide Morgenstund,

Men der jeg nærmed mig den kære Grund,

Hvor Barnedagene henflød saa trygge,

Hvor gamle Fader end mon rolig bygge,

Og med sin kære, alderstegne Viv

Henstirre trøstig paa det sande Liv,

Da gjordes det mig trangere om Hjerte

Ved Mindet om den glade Barnetid,

Ved Mindet om de sidste Dages Smerte,

Ved Tanken om den store, tunge Id,

Som end er tungere i vore Dage

End hele tre Aarhundreder tilbage,

At føde og at vogte Herrens Hjord!

I Skovens Udgang paa en gammel Steen

Jeg satte mig, optog af lidet Gemme

DetTestament, hvori jeg læsde hjemme,

Da jeg som Barn fra dunkle Dagligstue

Oplærdes til mod Himlene at skue.

Den gamle Bog mig trolig havde fulgt

Paa Jyllands Heder, Lavinds Blomsterenge,

Men dog engang, desværre, alt for længe






Dens Aand var for mit blinde Øie dulgt.

Jeg den oplod, og hvor mit Øie faldt,

Der fandt det ogsaa uden Leden Alt.

»Hvor er, o Død, din Braad? hvor Helvede din Seier?

»Vor Synd var Dødens Braad og Loven Braaddens Størke,

»Men lovet være Gud, som os ved Jesum, Herren

»Har givet Seier nu!

»O stander Brødre da som Klippeblokke!

»Og lader jer ei ryste, ja ei rokke!

»Udretter flittigen det Herrens Værk!

»Vel vidende at ei forfængelig kan være

»Den Gerning, som er gjort i Gud og til hans Ære*).«

Nu Kirketaarnet løfted sig deroppe

Ved Grinnebakken mellem Asketoppe,

Og hurtig svandt de dunkle Barneminder

For lyse Ahnelser af Manddomsfærd.



Saamangt et Baand mig til den Kirke binder:

Det skøreste er at jeg døbdes der,

Det stærkeste at der jeg Gud skal tjene.

Hvor gamle Fader i de mange Dage

Gudfrygtig talde Herrens rene Ord,

Nu jeg skal tale til det aabne Hjerte,

Med Ordets Balsam lindre hver dets Smerte,

Velsigne Folket fra det høie Kor;

Og hvad jeg taler under hvalvde Bue,

Og hvad jeg taler i den lave Stue,

Mig selv kan røre og med Kraft husvale;

Thi hvad jeg der skal ved Guds Naade tale

Er ikke mit, men Herrens eget Ord.

O, det er kvægende, min Ven, at vide

Et Ord, hvorpaaman selvkan sikkert lide,

Og ingen Tanke er saa trøsterig

Som den, at ei uvis, forfængelig,

Vor Gerning er, thi den er Herrens egen.

Naar mellem Torne og paa Sten og Vei

Det tykkes os, vi Sædekornet spilde,

Naar anden Høst af Øiet skues ei,

End Had og Spot, da staar det sig kun ilde

Med den der ei sin Tales Sandhed tro'r,

*) 1 Cor. 15. 55.






Og hvem kan tro paa sine egne Ord?

Men vi som tro, vi aldrig kan forsage,

Vi sukke kan, roen aldrig daarlig klage,

Thi udi Troen vi saa vist det veed,

At Christus sørger for sin Menighed.

O gid det Mod, den Fred, som strømmed ind

Med denne Vished udi Siæl og Sind,

Og ved din Vandrings Maal maa dig opfylde!



Farvel, min Ven, og tro min stille Tanke

Dig følge vil, hvor end du monne vanke!

Men tit jeg og vil knæle for den Høie,

Med Bøn, at han oplade vil dit Øie,

Saa gennem Kristi ringe Klædedragt

Du klarlig seer hans høie Guddomspragt!

O, da blev du en Jesu Kristi Kæmpe,

Som kunde med din Tordenrøst neddæmpe

Det hæse Skrig af tusind usle Dværge,

Som mene, deres Muldvarpskud er Bjerge,

Og løftede paa Tæerne, bele

Alt hvad de ei fra Dværgebakken se.


Udby Have.




Have! du som vidt dig breder

Rundt om gamle Præstegaard,

Venligen du mig hjemleder

I de skønne Barneaar.

Dette Vildnis, disse Gange

Bleve tidlig mig for trange.

Da jeg var en lille Dreng,

Da end maatte for mit Øie

Dine Gærder tykkes høie,

Laa jeg i din grønne Eng,

Saae til Himlen, grunded paa,

Hvordan Gud dog kunde gaa

Oppe paa de tynde Skyer.







Det mig var en Lyst at se,

Hvor de Skyer kunde drive,

Og saa underlig sig te,

Ret som om de var ilive.

Naar jeg saadan ensom laa,

Meget jeg afbildet saae

Paa den Himmel rød og blaa,

Som end dunkelt jeg kan mindes.

Siden da jeg voxde lidt,

Laa jeg ogsaa her saa tit;

Men jeg laa med Bog ihænde,

Krøniken mig var saa kær,

Lystig var i den min Færd

Hen til Tids og Verdens Ende.

Jeg medBaden1og medKall2

Løb igennem hele Tiden,

Men om sligt et Kongetal

Var mig slig en Bog for liden,

Det mig var saa haardt imod,

Naar saa tørt hos Baden stod:

Hvad der om de gamle Dage

Er af Krønike tilbage

Er opfyldt med Digt og Fabel,

Saasom om Deukalion,

Argonauter, Herkules

Og om Bachi Eventyr.

Ved mig selv jeg sagde tit:

Herre Gud! Han kunde dog

Sagtens la' os høre lidt

Om den Flod og om det Tog,

Om de vakkre Eventyr,

Det dog morsomt var at høre.

Kali jeg grumme morsom fandt:

I hans Bog var mangen Ting

Sagt med saadant artigt Sving,

At jeg kunde ret fornemme,

Noget Sjælen gennemfoer;

Jeg var bange for at glemme

Af den Tale mindste Ord;

1Jacob Baden: Anvisning til hele Statshistorien.

2Abraham Kali: Den almindelige Verdens-Historie. Jfr. Gr. udv. Skr. I. 14.







Tit jeg inde i min Sjæl

Høit dem læsde for mig selv.

Saadan mangengang jeg læsde,

Hvordan Østenvinden blæsde

Heftig paa det røde Hav,

Laved Herrens Folk en Vei

Og Ægypterne en Grav.

Ligesaa mig tit fornøied,

At Kong David lagde til

Tjenesten sit Kvad og Spil,

Som dens Majestæt forhøied.

Det var ogsaa gyldne Ord

Om hvordan Sesostris foer,

Og at hver en Pyramide

I sin Pragt os minded om,

Hvad vel Folket maatte lide,

Før til saadan Vext den kom.

Det endnu mit Sind forlyster,

Hvordan mod de fjerne Kyster

Tyrierne spændte Seil,

Og af Stjernerne veiledte

Sig paa Verdens Hav udbredte,

Uden der at seile feil.

Ogsaa jeg med Jason drog,

Og fra det trojanske Tog

Blev jeg heller ikke hjemme.

Cyri Rige klart jeg saae

Vidt sig brede for mit Øie,

Skøndt jeg vidste ei saa nøie,

Hvor det udi Verden laa.

At ved Marathon de Faa

Hundredtusind kunde slaa,

Maatte, Have, du undgælde

Med din Skreppe og din Nælde;

Naar mit Skib i Parken drev,

En Themistokles jeg blev.



Naar jeg efter Borgerkrige

Læsde om Augusti Rige,

Om hvordan det som en Slave

Lod i Stilhed sig begrave,

Tykdes det mig rent omsonst







Med den Videnskab og Konst;

Thi det heed: Men Religionen!

Sælsomt ændrede sig Tonen,

Taaren mig i Øiet stod.



Hav da Tak, du kære Bog!

Megen Fryd du mig har givet,

Og igennem hele Livet

Vil det kendes, at dit Sprog

Har min første Stil mig givet.

Naar jeg hørde dig hudflette

Halv med Uret, halv med Rette,

Halv jeg Strømmen maatte følge,

Kunde det dog aldrig dølge,

At for mig du ei var svær,

Men mit Hjerte saare kær.

Man omsonst din Mage søger

Mellem nye Billingbøger,

Der maa baade Sjæl og Sind

Blive dorsk og sove ind;

Ingen Varme, ingen Fynd,

Kun det bare Vand og Dynd.

Hist og her man i det Vand

Visne Blomster finde kan,

Aldrig dog et kraftigt Ord,

Som kan grave dybe Spor

I det aabne Barnehjerte.

Det er vort Oplysningstræ,

Som bær slige rare Frugter!

Næsen faar og sin Bekomst,

Hver en Frugt er selv en Blomst,

Thi den alt paa Træet lugter.



Nu farvel, du lille Bog!

Lille jeg dig dengang fandt,

Og det var vel ogsaa sandt;

Til en Bog om hele Tiden

Var du sagtens lidt for liden.

Suhms den vakkre Bog om Nord1

1Historien af Danmark, Norge og Holsten udi tvende Udtog til den studerende Ungdoms Bedste ved Peter Frederik Suhm, Kbhvn. 1776.







Havde mangt et herligt Ord,

Som mig glæded, som mig greb;

Intet dog, som det han skrev,

Da han Pennen vilde lægge,

Endnu hører jeg hans Røst:

»Unge! det er jer jeg vil

Som en Fader tale til,

I er Landets Haab og Trøst.

Naar I eders Old betragte,

Rives da ei af den hen,

Til Guds Ord at ringeagte,

Til at svige Drot og Ven!

Vogter jer, at ei I taber,

Mens I dyrke Videnskaber,

Eders Tro og eders Dyd!

Elsker altid Fædrelandet!

Mellem eder skiller Vandet;

Sproget har adskillig Lyd;

Eder Alle lige godt

Kan dog samme Gud forstaa;

Til jer Alle samme Drot

Lader samme Ord udgaa:

Ære Kongen! frygter Gud!

Det er Herrens eget Bud.«

Gyldne Ord i tunge Dage!

O, vist mangen Ungersvend

Har I holdt og kaldt tilbage,

Saa ei Tiden rev ham hen!

Kierulf, Kierulf!1o, hvor kunde

Du udslette disse Ord?

Gaar uvarslet nu til Grunde

Mangen Ungersvend i Nord;

Du har følt det, da du døde,

Det er din - og Tidens Brøde.



Vakkre Bog om Mænd i Nord!

Lyst du gav mig til at drikke,

Men min Tørst du slukked ikke,

Du var og for knap paa Ord.

1Jørgen Kierulf, Professor i Historie, død den 29. Septbr. 1810.







Med de tykke Folianter,

Med sin Ramus1og Lyskander2

Maatte Fader rykke frem,

Knap jeg kunde bære dem;

Men det var en Hjertens Glæde,

Naar jeg først kom ret til Sæde,

Saae det danske Kongeblod

Springe af sin dybe Rod

Midt i Adams Paradis,

Saae det rinde, saae det bruse

Rundt i alle Kongehuse,

Delde paa min egen Viis

Nød og Seier, Had og Pris

Ærlig med hver Herrestamme,

Som vor fælleds gamle Amme

Havde fostret kæk og stor.

»Helled med Ebbe og Aage saa fro,

»Da de for Hunger af Skaane dro«,

Satte saa stolt mig hos Theodorik,

Hersked med ham over Franker, Burgunder,

Slikkede dybt, da hans Rige gik under,

Hadede Narses, blev glad, da han fik

Ordre at komme til Hoffet og spinde,

Gladere end, da han loved at tvinde

Traad, som Sofie i hele sit Liv

Ei skulde skære med Sax eller Kniv;

Hørren, hvoraf han den Traad vilde sno,

Saae jeg paa nordiske Hager at gro:

Nordiske Hør paa den nordiske Ager,

Paa Longobardernes skæggede Hager.

Skaaret og spundet og tvundet den blev;

Traaden var lang og var tyk som et Reeb,

Snoed sig tæt om Italiens Lænder,

Spottede Saxe og Knive og Sværd,

Maatte dog siden, opraadnet saa nær,

Briste og smuldre i Frankernes Hænder.



Dog, jeg mærker, Havens Gange

Blev mig nu igen for trange,

Trange, som min Barnesko;

1VistnokJonas Ramus: Kirke- og verdslige Historier. Se Fr. Rønning: Den grundtvigske Slægt, S. 76.

2Lyskanders De danske Kongers Slægtebog 1622.







Men heel gerne vil jeg gemme

A! min Kløgt igen og klemme

Foden i den lille Sko,

Hvorfor mon de nye Franker

Jeg i Hugen var saa gram,

Ønsked dem al Last og Skam?

Det gik om i mine Tanker,

Hvordan Klodovig fremfoer

Mod Vestgotherne fra Nord.

Da Lyskander var forbi,

Syn jeg fik

Paa to underlige Bjerge,

Mig det gik,

Som det gaar saamange Dværge;

Det, der gemde i sit Skød

Gyldne Malm saa reen og rød,

Tykdes mig saa graat og bart;

Det der var saa grønt paa Tinden,

Men saa tomt og hult forinden,

Tykdes mig saa grumme rart.

Guldberg1! jeg fra dig bortgik,

Da jeg Syn paa Holberg2fik.

Underligt! ved Holbergs Side

Jeg Martyrerne saae lide;

I hans Glas jeg maatte se

Kættere og Kirkefædre,

Maatte tit med ham bele,

Hvad jeg sent har lært at hædre.

Hjertelig jeg dengang lo,

Hvergang Paven fik en Næse,

Hvordan Henrik kneb Paskai -

Det var Noget jeg gad læse.



Hvordan Frederik den Anden

Turde trodse Kirkebanden,

Hvordan Nogaret i Stads

Trak den gamle Bonifas

Paa en Esel ud og ind,

Klappede ham under Kind

1Ove Guldbergs Verdenshistorie.

2Ludvig Holbergs Almindelige Kirke-Historie.







Med det haarde, kolde Staal,

Det var Noget, jeg gad seet.

Harmefuld jeg saae paa Baai

Johan Hus som Martyr segne,

Glad for Ziskas Navn og Staal

Saae jeg Kardinaler blegne;

Men da siden Svanen kom,

Tænkde jeg, nu ret vor Gammen

Skal vi se paa ham i Rom;

Men nu Holberg gik sin Vei,

Ene og forladt stod jeg.

Fader smiled ad min Jammer,

Hented ovre fra sit Kammer

Nok en Bog, hvori der stod

Luther baade først og sidst1.

Det jeg aldrig havde vidst,

At Man gjorde hele Bøger

Om en saadan enstig Mand.

Aldrig det jeg glemme kan,

Hvor jeg Pusling blev henrevet,

Som jeg neppe før var blevet,

Ved den gæve Mands Bedrift

Inde i vor Dagligstue

Paa det brune Bord jeg sad,

Stirred i den Bog saa stivt,

Glemde baade Øl og Mad,

Hen til Maden Man mig drev

Men min Sjæl hos Luther blev.

Hvad saa end jeg fik at høre,

Altid klang det i mit Øre:

»Til Vorms jeg vil, om i den Stad,

End paa hver Sten en Djævel sad!«

Det var mig en grumme Mand,

Dog mig tykdes nok jeg gad

Fulgt medhamtil slig en Stad.



Gamle Doctor Morten Luther!

Dengang var jeg otte Aar,

Tyve til jeg nu har levet,

Og først nylig er det blevet,

1Vistnok Benjamin Lindners D.Martini Luthers opbyggelige Levnets Historie.







Ai igen jeg for dig staar

Med det Hjerte, Syn og Mod,

Hvormed da som Pog jeg stod.

Gamle Ordsprog sviger ei:

Frem og hjem er dobbelt Vei.



Kloge Mænd! som det tør mene,

Det dog vel ei var saa stort,

Hvad den Mand har sagt og gjort,

Vilde bare I det prøve

Blot en Tusinddel at øve,

Skulde I det sikkert mærke,

Hvad den Bolde, hvad den Stærke

Leed og stred og d o g bestod,

Og hvorfra han fik sit Mod!



Kære Have, vredes ei

For saa tit jeg gaar min Vei!

Gammel Vane bider bedst,

Tidlig jeg den maatte følge

Over Land og over Bølge.

Slig en Have, slig en Gang

Som imellem dine Bøge,

Jeg forgæves vilde søge

Paa den lange, paa den brede,

Vilde Hede.

Der forgæves og jeg saae

Efter Sjælens vakkre Blommer,

Bare Vinter, ingen Sommer,

Kun det tørre Lyng og Straa!

I Kornel og i Justin

Siger Man er slet Latin;

Selv jeg siger om det Andet,

Det er baade tørt og vandet,

Hvad da ei kan undre Nogen,

Der har lært, at Sagaskrift

Er den seneste Bedrift,

Men kan dog ei længe skrives,

Naar ei længer Daad be drives.

Af en Hvitfelds Halm og Hø

Sagasandsen let kan dø.

Ja, det end er større Held,







Naar den ei sig leer ihjel

Af en Holbergs Killeurter.

Du vist mener, Thyregod!

Du kan sige mig imod,

At dit1Navn er allerede

Ret et vakkert Sagaord,

At du midt paa vilden Hede

Er et Træ fra gamle Nord,

Som har under Jellings Steen

End sin mindefriske Rod,

Det er Thyre Dannebod.

Navnet staar saa bart, saa ene

Som din gamle Egeskov,

Der nu fures af din Plov,

Som de ædle Skrammers Vaaben

I dit Kirkekor ved Daaben.

Dog, ei længer jeg er blind,

Klarlig staar det mig for Øie:

Eftersom Man er i Sind,

Maa og Tingene sig føie.

Tit det Barnlige forgaar,

Mens Man end er Barn i Aar,

Da en Stund maa Saga tie,

Hun maa tie, hun maa bie,

Til vi vorde Børn igen;

De som efter Nyt kun hige,

Maa fra Hendes Aasyn vige,

Gaa til Hendes Terner hen.

Da jeg var i Sindet liden,

Sad hun med mig paa sit Skød,

Med en Røst saa blid og sød

Sagde hun mig Sagn om Tiden.

Stille lytted jeg derpaa,

Foldede de Hænder smaa,

Praled ei med hvad jeg hørde.

Siden mærked jeg kun Ord,

For mig selv at gøre stor,

Hvad jeg hørde, hvad jeg vidste,

Fra det Første til det Sidste,

Jeg med Hovmod og med Bram

1Grundteksten:det.







Sagde Hver som høre vilde;

Derfor Saga blev mig gram,

Derfor gik det mig saa ilde.

Ordene til Bram og Skemt

Bleve stedse mig i Minde:

Men jeg havde Tonen glemt,

Kunde den ei mere finde;

Samme Bøger frem jeg tog,

Samme Blade jeg opslog,

Samme Stave der jeg saae,

Men som blege Lig de laa,

Intet rørde, Intet vilde

For mit Øie sig afbilde!

Ak, først nylig, ja først nu,

Tonen jeg igen kan høre,

Nylig først jeg kom ihu,

Hvad saa dybt mig kunde røre.

Saa det mig og siden gik

Med de Psalmer fagre, kære,

Som jeg, efter gammel Skik,

I min Barndom maatte lære:

Hver og een mig tykdes glemt,

Men de havde dybt sig gemt

I det lukde Hjertekammer;

Og da Herrens Lyn slog ned

Med et Brag jeg ei kan nævne,

Gennem Dørrens brede Revne

Fangerne udgik med Fryd.

Brat fornam jeg kendte Lyd,

Ordene mig laa paa Tunge,

I mig tykdes det at sjunge:

Fra Himlen højt komme vi nu her!

Tonen var saa kendt og kær,

Det ei Andet kunde være,

Svare maatte jeg til Løn;

Lov og Tak og evig Ære

Ske dig, o Guds hjerte Søn!




Som min Frænde, Thyregod!

Du paa nøgne Hede stod,







Du, som jeg, og jeg, som du

Havde ikkun lidt tilbage:

Barndomstiden var forglemt,

I et Ord sig havde gemt

Mindet om de gamle Dage.

Tidig ei, men graadig kun

Var den Sjæl som kræved Føde,

Ellers ei din Hedebund

Havde været gold og øde.

Er der ei et helligt Træ,

Som ei har sin Rod hernede,

Og som derfor uden Læ

Voxe kan paa vilden Hede?

Mon det ikke Frugter bær,

Som hos hele Folkefærd

Ene, uden Hjelp, det mægter

At undfange, avle, amme,

Nære gennem mange Slægter

Dyb og hellig Sagasands?

Kunde ei hos mig de samme

Have næret samme Sands?

GamleMoses! hvor mon lød

Sagas Stemme honningsød

Som igennem dine Skrifter?

Hvo fik Evne til, som du,

Saa at komme ret ihu

Guds de tidlige Bedrifter?

Store Seer,Samuel!

Ja du hele prude Skare!

Som det undtes at forklare

Jehovah for Israel!

Hvem blev saa det aabenbaret?

Hvem har vel, som du, forklaret,

Lyst den Løndom udi Skrift:

Sagaen er Guds Bedrift?

Dengang end saa fast jeg troed

Paa det hemmelige Baand

Mellem dig og Sandheds Aand,

Aanders Aand foruden Mage,

Som kan Dybheds Dyb randsage.

Jeg endnu med Tro og Lyst

Hørde paa din Guddomsrøst







Gennem Mølmans hæse Strube1;

Men at ei den søde Klang

Lokked mig til Herrens Kube,

Hvor du selv saa liflig sang,

At jeg heller vilde grunde

Paa det Ord, saagodt jeg kunde,

End med barnlig Tro og Fryd

Mærke paa dets Kraft og Lyd:

Vidne om, jeg alt var hildet

I min egen Klogskabs Garn,

Halv fra Gud og Tro forvildet,

At ei længer jeg var Barn.



Have! jeg det mærker seent,

At jeg dig jo glemmer reent,

Dog, ei reent, men ikkun nær;

Underligt det sig mon føie:

Sangen selv sig veed at bøie

Til et Billed paa min Færd.

Ret som fordum jeg hver Sommer,

Ogsaa den kun til dig kommer

Stundom i et kort Besøg.

Naar jeg saadan til dig kom,

Løb omkring og saae mig om,

Rundt herude som derinde;

Faldt det dig da ei paa Sinde,

At jeg paa den vilde Hede

Havde vandt mig til det Brede?

Det paa Alt sig mærke lod,

Allerbedst dengang jeg stod

Graadig for et Pulterskrin:

For det danske Magasin2.

Alt jeg slugde, som der laa:

Præst Johan og Tyge Brahe,

Gamle Skøder ovenpaa,

Dronning Dorthe, Tage Thott,

Messedøden, Stort og Smaat!

Tærskersult og Tærskermave

1Bernhard Møllmanns Almindelige Historie I (1760), et tykt Kvartbind, der indeholder den jødiske Historie indtil Salomons Død.

2Danske Magazin, udgivet af Det kgl. dunske Selskab for Fædrelandets Historie og Sprog, stiftet 1745, indeholder Aktstykker til Danmarks Historie.







Man til slig en Kost maa have,

Den endda fordøies seent.



Nu igen en stund, Farvel,

Have, med de ranke Bøge!

Tvende Somre skride hen,

Da jeg ei dig maa besøge.

Med det Samme og Farvel

Thyregod og Laurids Feld!

Elskde Lære, takket vær

For de mange svundne Dage!

Som en Søn jeg var dig kær.

Hvis jeg Noget har at klage,

Er det, at mit lette Nemme

Og dit faderlige Sind

Gjorde alt for tit dig blind,

Lod dig alt for ofte glemme:

At hos Drengen Overmod

Er en ond og bitter Rod.



Aarhus! med dit gyldne Spir!

Du som har til Danmarks Sir

I dit Skød og i din Skole

Fostret mangen Hædersmand:

Gamle Morten, gamle Ole,

Ole Rømer, Ole Vorm,

Tavsen, Fris, Pontoppidan,

Jørgen Samsing og Hans Skonning,

Jydekubens vakkre Dronning!

Ogsaa mig du ruged ud.

Vel jeg kun din Stifsøn var,

Yenlig dog din Honning klar

Vilde du i mig indtvinge.

Dine Visere omsonst

Med al Ømhed, med al Konst

Bredte ud min lille Vinge,

Fløi, og lokkede saa blidt,

Dalede igen saa tit,

For at jeg mig skulde svinge

Med dem over Land og Hav,

Over Dorskheds fæle Grav

Til Hymett og Libanon.







Altid blev jeg ved at flagre

Om paa golde Tidselagre,

Satte mig hel stolt og glad

Paa et døsigt Valmublad.



Aarhus! ja, du vidne skal,

At ei Heden, men jeg selv,

Dorske Hovmod i min Sjæl,

Førde mig fra Sagas Hald.

Aarhus! ja du veed det bedst,

Tvende Aar jeg var din Gæst,

I den Tid jeg aldrig saae,

Hvor din Morten Borup laa

Med sit stolte Adelsbrev:

Med sit Ris og med sin Greb.

Borup! hvad maa du dog tænke!

Dine Been du lod nedsænke

Mellem Helligdomme to,

Hvor du lystede at bo;

I dem begge dog dit Minde

Længe ei var mer at finde:

Clericali et Regali1

Hørdes ei i mange Aar,

Spiret har saamangen Vaar

Udi Lund og Enge vist,

Siden der blev sjunget sidst:

In vernalis temporis

Ortu lætabundo.2

Skolestøvet dig forfulgde,

Selv da du i Graven laa,

His og Greb det længe dulgde,

At dem intet Øie saae;

Mester Morten var din Ven,

Splittede det Støv saa vidt,

Løftede din Sten igen,

Men det hjalp kun grumme lidt,

Støvet immer dig forfulgde

Og igen din Ligsten dulgde.

Erik Broby og omsonst

1Begyndelsen af et latinsk Digt af Morten Borup om adskillige danske Byer.

2Begyndelsen af M. B.s berømte Sang til Majfesten, oversat af Vilhelm Andersen i Danske Studier, 1904. Side 236.







Prøvede en anden Konst,

Hugged paa sin egen Viis

Blandt saamangenMarmorsteen1,

Ogsaa dig en lille een,

Fløtted did din Greb dit Ris;

Støvet, som dig end forfulgde,

Ogsaa her dit Vaaben dulgde;

Men hvad du ved Byttet vandt,

Var, at her du under Støvet

Mere vakkert Selskab fandt.



Nu kom frem en andenJyde2,

Som har feiet pæn og reen

Mangen støvet Mindesteen,

Og det kan dig ei fortryde,

At han fløtted Greb og Riis

Ind i Nordens Kirkehave,

Hvor de staa med værdig Pris

Mellem Sværd og Bispestave,

Hvor med Seigl og Bog og Pen,

Du har selv saamangen Ven.

Støvet vil dog vist forfølge,

Ogsaa her dit Vaaben dølge;

Men hvad du ved Byttet vandt,

Er, at med dit Hædersminde

Du det bedste Selskab fandt,

Som i Norden er at finde.

Hvil da under Støvet sødt

Med det stolte Skoleris,

Som optugted Johan Fris,

Og saamangen Biskop fin:

Tavsen, Skonning, Sadolin.

Til et Ris, som dit, igen

Fostrer Danmark slige Mænd,

Naar da over Støv paa ny

Aanden løfter sig mod Sky,

Over dig skal ogsaa Støvet

Vorde al sin Magt berøvet.

Fløtte dig jeg ikke maa

Ind i Udby Præstehave,

For i slig en ensom Vraa

1Erik Pontoppidans: Marmora Danica.

2Ove Malling.







Med mig selv dig at begrave;

Kun en Indskrift vil jeg vove

Paa den Sten, hvor til din Priis

Sømmelig din Greb, dit Ris

Blev udskaaret af Hr.Ove1.

Da maaske dog Skrift og Mærke

Kan hinanden hjelpe lidt

Til dit Minde at forstærke;

Ærlig hver skal gøre Sit;

Efter Maal og efter Maade,

Som min Gud mig giver Naade,

Ærlig jeg skal gøre Mit!



Aarhus! mangt et Offer rester

Jeg til Fleer end dine Præster2,

Fra min slemme Skolegang,

Morten Borups Mindesang

Skal for Afdrag paa dem gælde,

Hav den Godhed det at melde

DineJuler, Frisér, Scheler,

(Hvis det gamle Hus du deler

Gammeldags med dem endnu)

DineLykker, dineLunger,

Alle dine Kirketunger,

Hvormed Saga mig i Hu

Vilde kaldt de gamle Dage,

Som mig kalde nu tilbage

Til Sankt Klemmens Helligdom!

Da forgæves hun mig kaldte,

Kun omsonst endog hun valgte

Ham blandt store Hedningfoik,

Gennem hvem den søde Stemme

Allerbedst Man kan fornemme:

Herodotos til sin Tolk.

Aabent hun kun fandt mit Øre,

Da hun vilde Sagn mig føre

Om Afguderne i Nord:

Freia, Loke, Frei og Thor,

Eventyr om Holger Danske,

Fortunatus, Ridder Rød,

1Ove Mallings Store og gode Handlinger.

2Jfr. Gr. udv. Skr. I 18.







Keiser Karl, den storeFranske,

Roland og det Kæmpetal,

Som forgik ved Ronsevai;

Der og Barneskyggen svandt,

Intet Morsomt mer jeg fandt,

Lagde Bogen under Stolen

Og udsov mig gennem Skolen.



GæveStougaard! til mig hen

Tit du saae med ædel Smerte,

Bød som Fader, bad som Ven;

Men selvraadigt var mit Hjerte,

Lukkede sig flux igen.

Dog, hvordan end jeg mig skabde,

Haabet du dog aldrig tabde;

Dine Ønsker og den Taare,

Hvormed du mig unge Daare

Sagde faderlig: Farvel,

De mig rørde, dem jeg gemde,

Og, hvormeget end jeg glemde,

Dem har jeg dog aldrig glemt;

Taaren klar mig staar i Øie,

Tak, vor Fader i det Høie!

Stougaard! brave Lærer, Tak!



Kære Have! nu igen

Saae du mig som Ungersvend,

Hurtig dog jeg iled bort,

Mit Besøg var koldt og kort.

Førend jeg med stille Varme

Sank i dine aabne Arme,

Maatte mangen Sommer skride,

Maatte vidt jeg fare vild,

Maatte i din Favn jeg lide,

Brændes af en pinlig Ild.

Dog, nu er og Hvilen sød

I dit moderlige Skød.

Ei mig selv jeg vil forfølge

Længer nu paa Verdens Bølge,

Rørt jeg takker Himlens Gud,

Som af Hvirvlen rev mig ud;

Stramt og træt er nu mit Øie,







Og udsjunget er min Sang:

Fra den stolte Bøgegang

Vil jeg stirre hen paa Skoven,

Paa det grønne Bjerg med Lyst;

Vil jeg stirre ud paa Voven,

Som beskyller Sjællands Kyst;

Vil jeg over blanke Sø

Stirre paa den fjerne Ø1.

Her det Grønne, der det Blaa,

Er jo sundt at stirre paa;

Øen har saamangt et Minde,

Som til den kan Øiet binde,

Som det stille, glade Sind

Til en ivrig Bøn kan røre,

Og fra Jord til Himlen føre.

[Herefter følgerBrudeversogHavet. Poet. Skr. I. Nr. 85 og 80].


Morten Borup.



Alt som det ringed til Aftensang

Saa sødt i Sky,

Paa Gadestævne Hovhornel klang

I Borup By:

Jer Hjølli flux I hvætte maa,

I Morgen I skulle til Hove og slaa,

Og tæt stander Græsset i Enge.



De Bønder gange paa Rad saa tæt,

Alt som de maa,

Og synt det vorder paa hver en Plet,

Hvor de fremgaa;

Den Foged gaar dem tæt i Spor,

I Munden han haver kun Eder for Ord,

Og Pidsken han haver ved Side,

1Falster.






I Enge ganger en Ungersvend,

Ved Sø saa nær,

Sin Hjølli fører han som en Pen,

Han er saa sær

Ei paa sin Dont og knap paa Eng

Saa dybt monne grunde den liden smaa Dreng,

Hvor monne hans Tanker da være?



Hist kneiser Borgen med røde Tag

Paa Bakkens Top,

Og Tanken flyver fra grønne Mag

Til Borgen op;

I Dalen her, i Skovens Ly,

I Sø sig mon speile saa vakker en By,

Der sysle de Tanker saa gerne.



Sig hvælver over den Borg og By

En Himmel blaa,

Og Noget er der end over Sky

At tænke paa;

De Bønder slaa den grønne Eng,

I Himlen hos Gud er den liden smaa Dreng,

Han er der med Sind og med Tanke.



Den Foged mæler saa onde Ord,

Han bander saa,

At rundt ham, hvor han saa gaar paa Jord,

Det sortne maa!

Vil du ei bedre slaa paa Eng,

Saa slaar jeg paa dig nu, du Knold af en Dreng,

Saa i dine Been det skal knage!



Den Smaadreng vaagner og ikke seen

Er nu hans Gang,

Sin Le han hugger saa haardt i Steen,

At Gnister sprang;

Nu frem da maa den Strygespaan,

Der Leen ham klinger saa liflig i Haand,

Den Smaadreng han glemmer sin Vaande.



Han staar og stryger saa langt og tit,

Han tænker paa

De Liljer, Gud udi Linet hvidt

Mon klæde saa,






At Kongen ei en Klud saa fin,

Og Dronningen ikke saa fagert et Lin

Mon have i Borgen deroppe.



Han ynkes over de Liljer smaa

I Dragt saa pæn:

Saamangen Blomme fra Rod vi slaa

Hel fin og væn;

Gik alle Konger end paa Rad,

De mægted dog ikke det ringeste Blad

At skabe og sætte paa Nelde.



Den Foged mæler forvovne Ord,

Han bander paa,

At under hannem den stærke Jord

Vist synke maa;

Den Hjølli klinger høit paa Eng,

Hist løber saa saare den liden smaa Dreng,

Han lyster ei længer at bie.



Nei, se mig til den Knold af Dreng,

Den dovne Hund!

Her smider han jo sin Le i Eng,

Men bi du kun!

Jeg nok engang paa dig faar Hold,

Du løber vel dog ikke Pokker i Vold,

Da skal jeg dig lære at læse.



Det svarer Dværgen alt under Slot:

Ja bi du kun!

Og Vætten snakker derom saa smaat

Paa Søens Bund,

Den Foged knap paa ham faar Hold,

Han løber dog slet ikke Pokker i Vold,

Men Pokker han løber af Syne.



Hel hvast han løber fra Skanderborg

Ad Kongevei,

At komme fort, det er al hans Sorg,

Han stilles ei,

Før Borgen staar som Røg i Sky,

Før Kirken har seer udi Stillinge By;

Da maa han saa bitterlig græde.






Den Fod blev stille, men vidt og vildt

De Tanker foer:

Gud naade mig arme Gangerpilt!

Saa faldt hans Ord,

Jeg vidt og bredt har ingen Ven,

Og hvor i al Verden skal jeg nu gaa hen?

Og hvor skal jeg finde min Føde?



Den Sydvind suser saa sagte hen

For arme Dreng,

Og Sagn den bærer om Liljers Ven

Til hver en Eng;

Den Smaadreng saae, hvor frem han kom,

Sig neie hver Lilje saa venlig og from,

I Takt efter sjungende Fugle.



Paa Himlens Konge nu tænke maa

Den fromme Dreng,

Som klæder Fugle og Liljer smaa

I Luft og Eng;

Nu størkes brat den svage Tro,

De Tanker saa vilde sig lægge til Ro,

De Fødder de vorde saa rappe.



Sankt Klemmen løfter saa høi og guul

Sin Kirketop,

Der klædes Drenge, som Blomst og Fugl,

Og fødes op

Til Liljer i Guds Urtegaard,

Til Fugle, som sjunge i Vinter og Vaar

Alt under den hellige Bue.



Hver Pebling sidder med Pen og Bog,

Alt som han maa;

Forknyt i Vexten den gamle Pog

Hos Poge smaa;

For Vext og Skæg han Gloser faar,

Før end udi Bog han en Glose forstaar;

Hans Aar ere fire og tyve.



Men læs dog ei dine Øine ud,

Du Bondesøn!

Dog nei, du taler for tit med Gud

I ivrig Bøn:






Det styrker baade Syn og Tro;

Og naar du dig sulten maa lægge til Ro,

Du fastede glad til Guds Ære.



Det er den hellige Mortens Nat;

I Kirkekor

De Lamper brænde endnu saa mat

Om Alterbord;

Det er saa seent ved Midnatstid,

Men Morten er drevet hel underlig did,

Til Gud og Martinus han beder.



Alt som han stander i dunkle Nat,

I Kirkekor,

De Lamper klare sig op saa brat,

Med Lue stor;

Det vorderhartadlyst som Dag,

Og Klokkens det ene, det festlige Slag

Forkynder den hellige Morgen.



Hel underlig udi Sjæl og Krop

Han monne staa,

Det kryber i ham fra Taa til Top,

Han knæle maa,

Paa Altertavlen seer han hen,

Der hænger paa Korset den Synderes Ven;

Hver Helgen bag ham sig mon skjule.



Han seer og stirrer saa fast og vist,

Han græde maa;

Thi aldrig før han saa klart i Krist

Sin Frelser saae.

Han siger, hvad ham siges til:

Jeg sværger, saalænge min Herre det vil,

I Skolen jeg tro ham vil tjene!



Det er den hellige Mortens Nat,

I Syd og Nord,

Og der de Lamper sig klared brat

Om Alterbord,

Da fødtes til Sankt Mortens Fest

I Saxland saa vakker og munter en Gæst,

Og Morten saa monne han hede.






En Sten sig dølger her under Jord

Paa Kirkegaard,

Ei Navn og Titel, slet intet Ord

Paa Stenen staar;

Men udi Kors er Greb og Ris

Kun lagt paa den gamle enfoldige Vis

Hvem monne herunder sig hvile?



Her hviler Manden, som Gud udsaae

Til med sit Ris

At tugte op, af de Poge smaa,

En Johan Fris,

Hans Tavsen og end Bisper to.

Af Borup de lærde paa Kristum at tro,

Af Luther hans Død at forkynde.



Det er den hellige Mortens Nat;

I Kirkekor

De Lamper brænde saa sygt og mat

Om Alterbord;

O, mon de sig vil klare brat?

O, monne en Luther der fødes i Nat?

O monne en Borup det mærke?


Sværmeriet.



Jeg haver mig lavet en Kube af Glar,

For Bilivets Under at skue,

Derinde mon bygge saamangent et Par,

Og hver sig har lavet en Stue:

Af Vox og af Honning den Stue er bygt,

Der sidde de inde, saa lunt og saa trygt,

Mens ude de Hvide1mon flyve.



De fløi over Enge med Surren og Hast

Alt udi den liflige Sommer,

De suged saa saare og bygged saa fast,

Og alt af de sødeste Blommer;

1dvs. Sneen.






I Kammeret sidder saa enlig nu hver

Og suger saa stille, og tier saa kvær,

Saalænge til atter det vaares.



Se, nu er den kommen, den liflige Vaar,

Som Bifuglen vented saaiænge,

Og ret som i Fjor, han nu flyver i Aar,

Alt over de blommede Enge,

Med Føring han kommer alt som han kom før,

Og trænger sig stundesløs ind gennem Dør,

Og Honning saa monne han virke.



Dog efter den Honning jeg kiger omsonst,

Alt udi saamangen en Hytte,

Maaske har den Mester bortsovet sin Konst

I Vinter, og spilder sit Bytte:

Han flyver og surrer og suger sig mat,

Mon Honningen smelte i kølige Nat?

Hvad heller mon Tyve den stjæle?



Slet ikke den smelter i kølige Nat,

Og ei monne Tyve den stjæle,

Men det, som udruges ved Dag og ved Nat,

Nu snarlig skal løfte sit Mæle,

Og vidne som Bifugle mange og smaa,

Hel lystelig om, hvad der byggedes paa,

Mens Sellerne stode saa tomme.



Der sidder en Dronning i Høieloftssal,

Hel underligt er det at sige:

Hun haver derinde slet ingen Gemal,

Og avled dog Alle tillige:

De Alle udginge af Jomfruens Skød,

Og Melk de mon die saa stærk og saa sød,

Hvad monne det vorde for Drenge?



De voxe, de flagre, de flyve nu brat,

Men vil de kun flyve og surre?

Nu er det Sankt Hanses mærkværdige Nat,

Og hører du, hvor de mon knurre

For deres Fru Moder de ginge at staa,

Og vide de ville, og vide de maa,

Hvor deres Herr Fader mon bygge.






Men monne og selv hun det vide saa ret,

At sømmelig hun dem kan svare?

I Morgen paa Thinge de stande saa tæt,

Da maa det sig vel aabenbare;

Nu Budstikken løber saa saare i Nat,

I Stadsporten monne det Thing vorde sat,

Alt efter de gammeldags Skikke.



Nu holdes det Thing under himmelblaa Sky,

De Thingmænd hel vidt sig adsprede,

Nu visselig ville de reise af By

Den Fader med Flid at oplede;

Fra Kuben i Flokke de løfte sig op,

De flyve saa høit over Tag, over Top,

Det monne Man kalde atsværme.



De flyve saa høit og saa vidt under Sky,

Men Faderen ikke de finde,

Han bygger saa høit over Moderens By,

At did de ei mægte at vinde,

Ja, visselig veed jeg, at hvordan det gaar,

Hel sære og bange dog ere de Kaar,

Som de have mellem at keise.



Hist klinger den Bjelde, her lyder det Malm,

Saa liflig for sværmende Flokke,

Der stander nu flettet en Kube af Halm,

Derind Man de Bier vil lokke:

Den Kube er strøgen saa yppig i Bund

Med sødeste Urter, som voxe paa Grund;

Den Klang og den Duft monne friste.



Hvad skal jeg dig raade, du sværmende Flok!

Vil Klangen og Duften du følge,

Da løftes i Veiret den Kube paa Stok,

Og mon under Linet sig dølge;

Du mener, du bygger saa høit under Sky,

Du drømmer dig hjemme i Faderens By,

Hel gladelig monne du sjunge.



Med Lempe da fløttes den Kube saa let,

Du flyver paa Marken saa vide,

Du sætter de Kager saa trindt og saa tæt,

Mens Sommeren monne henskride;






Saa kommer den Morder, saa trædsk og saa stærk,

Med Svovel og Ild han betaler dit Værk,

Det tager en sørgelig Ende.



Men flyver du vidt over Mose og Eng

Og over de Søer saa brede,

Da lettelig vorder til Baare den Seng,

Som Stjernerne dig monne rede;

Ja vil du end høit udi Løvhytten bo,

Der kommer en Dag, da kun Istappe gro,

Med faldende Løv du neddaaner.



Det Biliv i Kuben og Luften saa sært,

Hel underligt fakler paa Sinde,

Det er mig saa sørgeligt, er mig saa kært,

Det vaagner saamangent et Minde;

Jeg lytter, jeg hører, jeg siger for sand,

At visselig er mellem Bifugl og Mand

Et synderligt Frændskab forborgent.



En Kube jeg veed, kun for Seeren klar,

Men mørk for de seende Blinde,

Den pusted Gud Fader af fineste Giar,

Og Mennesker bygge derinde:

Den Kube sig hvælver saa høi og saa stor,

Den haver til Stade den udstrakde Jord,

OgTidensaa monne den hede.



Der sidder en Dronning i Høieloftssal,

OgSagaden Dronning sig kalder,

Hun haver derinde slet ingen Gemal,

Og vist er hun gammel i Alder;

Ja gammel i Alder, men ung udi Kraft,

Hun Sønner sig avler, med sødeste Saft

Hun monne dem amme og fostre.



I Høsten hin rige Man aldrig et Kuld

Af Sønner saae Dronningen avle,

Da sankes og bygges af Muld og til Muld,

De Dage de ere saa travle

I fattige Vaartid Hun føder i Løn

Og fostrer saa mangen en drabelig Søn,

Det Fadebur stander saa øde.






Til deres Fru Moder da gange paa Stand

De Sønner naed Hjemve i Sinde,

De mærke, de have et Fædreneland,

Men ikke i Kuben derinde;

Den Dronning hun sidder, hun mæler ei Ord,

Men sukker og stirrer med Taarer fra Jord

Saa længselsfuld op mod det Høie.



Nu sankes paa Thinge til Tale og Raad

De unge, de blussende Svende,

For ringe dem synes al Færd og al Daad,

For nær er dem Jorderigs Ende;

De Vingerne sprede, de løfte sig op

Fra Kuben saa høit, over Tag, over Top,

Det monne Man kalde atsværme.



Som Bier mon sværme, saa sværme og Mænd.

Og ligedan Skik de mon følge,

De tiest i Kuben nedlokkes igen,

De drukne i skummende Bølge,

Ja, vil de med Skjalden i Løvhytten bo,

Der kommer en Dag da kun Istappe gro,

Med visnede Løv de nedfalde.



I Syden den Himmel, saa dyb og saa blaa,

Omhvælver de blommede Enge,

Og alle de Øine, som stirre derpaa,

Maa stirre saa vist og saa længe;

Da perle de Taarer, da sniger sig ind

En underlig, smeltende Længsel i Sind,

Og Sjælen udbreder sin Vinge.



Der løfted den Græker sig høit udi Luft,

Men daled paa Engenes Blommer;

Ved Strængenes Klang og i Blommernes Duft

Han ieved en lystelig Sommer,

Han bygged en Himmel saa dybt under Sky,

Han drømde sig hjemme i Faderens By,

Mens Honning i Kube han suged.



Han skar og han hugged sig Billeder smaa,

Af Hvad sig i Himlen mon røre,

Og havde stor Lyst af at stirre derpaa,

Hel underligt var det at høre,






Hvor lifligt han sang for de Billeder smaa,

Som ei kunde høre, ei heller forstaa,

Som, døde, kun syndes at leve.



Sig Druerne modned i solrige Vang,

Dem pressed den Græker med Glæde,

Hel kaad han sig teed i Dands og i Sang,

Og drukken han raved til Sæde,

Den frostklædte Jette ham sovende fandt,

Og Blodet til Is han i Aarerne handt;

Den Ungersvend stædtes til Jorde.



I Norden det er kun om Vinterens Tid,

Den Himmel sig dyb monne hvælve,

Da vinker hver Stjerne saa blinkende blid,

Da tie de brusende Elve;

Ei blomstre de Enge for Øiet til Lyst,

Men Ahnelser avles saa dybt udi Bryst,

Mod Himlen de hige og stunde.



Her kraftig og mandelig Nordboen stod,

Han mærked den Higen derinde,

Og hastelig spændte han Skien paa Fod,

Til Fjeldtop han agted at vinde,

Han korted sig Natten med gjaldende Sang,

Der kom ham i Hu paa den natlige Gang

Saamangt et forunderligt Minde.



Fra Fjeldet han saae over Slette og Dal,

Da tykdes i Luft han at stande,

Men langt der endda var til Gudernes Sal,

Det maatte med Sorrig han sande:

Han flyvende vilde sig løfte fra Jord,

Men Vingen var stakket og Vægten var stor,

Han stamped i dundrende Fjelde.



I Fjeld monne bygge saa giftig en Trold,

Han raaber: hvem banker saa silde?

Det svarer den Nordbo, en Kæmpe saa bold,

Nu vist det skal gange dig ilde,

Thi har jeg ei Vinge, saa har jeg dog Arm,

Og dybt udi Fjeld skal du føle min Harm,

Din Kaaglen har lammet min Vinge.






O, kæreste Frænde, o, tal ikke saa!

Genmæler hin værste af Trolde,

Mit Loft er for haardt til isønder at gaa,

Og ei jeg din Nød monne volde

Et Raad jeg dig kender saa snildt og saa godt,

Og vil du det følge, dig times ei Spot,

Men Fjedre dig voxe i Vinge.



Med Fjedre hel underligt haver det sig,

Ei gro de i Eng eller Vange,

Men alle smaa Fugle det vidne med mig,

At Blod udi Rod de forlange.

I Blod skal du pløie og Blod skal du saae,

Da voxe de Fjedre, som Blommer og Straa,

Da kan du til Stjernerne flyve.



Men Blodet af Trolde, det mærke du vel,

Det monne kun lidet dig fromme,

Som Stene det tynger til Fjeld og til Hel,

Der lyster dig neppe at komme;

Kun Blodet, som flyder i Gudernes Slægt,

Kan øge din Vinge og mindske din Vægt,

Det kan ved Alfader jeg sværge.



Hel sært det mon lufte om Midienat,

Af Troldenes giftige Aande,

Og hvo da sin Lid til sig selv haver sat,

Dem nødes at gange til Haande.

Det bobled og buldred, hvor Nordboen gik,

Men aldrig han Fjedre i Vingerne fik,

Og Blodsot i Graven ham lagde.



O visselig maa vi bekymres i Sind,

Ved Vilkaar saa onde og bange.

Skal tæt da i Kuben vi kline os ind,

Hvad heller skal brat vi hengange

Til vores Fru Moder, og spørge med Bøn:

Om aldrig hun da haver avlet en Søn,

Som kunde til Faderen vinde?



Se hvor sig nu tørre de Taarer paa Kind!

Nu Moder vil røre sin Tunge;

O, hvor er hun brat blevet lystig i Sind,

Mens alt hun begynder at sjunge!






O lytter! thi sikkerlig ei det er Tant,

Hvad hun monne vide og sige for Sandt,

Hin vise, bedagede Kvinde.



Jeg haver kun avlet en eneste Søn,

Som kunde til Faderen stige,

Men ham jeg fra Himlen undfanged i Løn,

Hel underligt er det at sige:

Langt ældre end Moderen er han i Aar,

Han mig haver født udi Tidernes Vaar,

Jeg avled ham i deres Fylde.



Hver Haand ham til Korset blev naglet saa fast,

Men bredte sig alt som en Vinge,

Og der han det vilde, han saaes i Hast

Sig høit over Himle at svinge;

Dog Korset end stander tilbage paa Jord,

Omsvævet af Aanden, som Han, der opfoer,

Nedsendte paa gloende Vinger.



En Selle er hvælvet som fagreste Hald,

For Dørren er Korset at finde,

Af Marmor er Væggen, af klare Krystal

Er Loftet, som skues derinde:

Den Selle mon kaldes og være Guds Ord;

Af Ordet og bygdes hin Kube saa stor,

Men aarle sin Glands den forlored.



Saalænge Man udenfor Sal monne staa,

Den synes hel lav og hel ringe,

Men hver som derind det mon undes at gaa,

Ham voxe de Fjedre i Vinge,

Mod Faderens Billed i klare Krystal

Han løftes, han stiger, ham times ei Fald,

Til Hjemmet han mægter at vinde.



Af Kuben udsværmed en Klynge saa stor,

Med Visere fromme og snilde;

Apostle dem kaldte det himmelske Ord,

De drak af den levende Kilde;

Da voxde de Fjedre, og Vinger de fik;

Men dog under Kors de som Børn indgik,

Dem fulgde saa faver en Skare.






Jeg lytter, jeg hører, jeg siger forsand,

Jeg siger igen det med Sorgen,

At visselig er mellem Bifugi og Mand

Et synderligt Frændskab forborgen;

Med Sanding mon vidne saa gammelt et Ord,

At mattes den Viser og falder til Jord,

Da flyve de Bier saa vilde.



Saa have de fløiet og daled saa tit

I Kube, i Mose, i Vove:

I Ørken forvildet, en træt Eremit

Sig lagde i Klostret at sove;

Hel stoltelig fløi over Land, over Hav

En sværmende Flok til den hellige Grav,

Men sank i vanhellige Grave.



I Syden den Himmel saa dyb og saa blaa

Omhvælver de blommede Enge,

Og alle de Øine, som stirre derpaa,

Maa stirre saa vist og saa længe,

Da perle de Taarer, da sniger sig ind

En underlig smeltende Længsel i Sind,

Og Sjælen udslaaer sine Vinger.



Lombarden hel kæk sig mod Skyen opsvang,

Men daled paa Engenes Blommer,

Han mende at kunne med Bod og med Sang

Forsone den evige Dommer;

Denjamrende Moderbevæget han saae

Med Sværdet i Bryst under Korset at staae,

Men Sønnen han ei kunde finde.



Det faldt ham paa Sinde saamangen en Gang,

At Visere var, hvad han mangled;

Menvildedem finde, hvor Bjelderne klang,

Hvor Knogler af Dødninge rangled;

De Knokler han svøbde i Silke og Lin,

Med Guld han udsmykked de Dødningeskrin,

Men Sjælen kom aldrig tilbage.



Han maled saa livlige Billeder smaa,

Af hvad sig i Himlen mon røre,

Fortryllet paa Væg og paa Lin han dem saae,

Og underligt var det at høre,






Hvor sødt han dem bad og hvor sært han dem bød,

Hans Sjæl at hjembære i Abrahams Skød,

Skøndt her med den Rige han leved.



Stor Ynk mon det være at se, hvor han laa,

For Skrin og for Skygger at knæle,

At ei i de levende Stave han saae

De hensovne Viseres Sjæle.

Hvi kunde han Salen ei finde igen,

Hvor Viserne vinked og visde ham hen,

Hvor Korset for Dørren sig løfted?



Den Dør udi Kors er saa lav og saa trang,

Den Nakke saa dybt sig mon bøie,

For Barnet mon være en magelig Gang,

Ei saa for de Føre og Høie,

Og faa er de Kvinder, men færre de Mænd,

Der saa ville vorde til Børn igen,

At de under Kors kan indkomme.



Sig Druerne modned i solrige Vang,

Den Sydbo dem pressed med Glæde;

Hel kaad han sig teed i Dands og i Sang,

Og drukken han raved til Sæde.

Han mende, naar Sølvet i Bækkenet klang,

Alligevel Sjælen af Skærsilden sprang,

Indsprang i de lukkede Sale.



Ak, hvem skulde tænke og hvem skulde tro,

At Kristne saa vildt kunde flyve,

At de vilde lægge af Guldet en Bro,

Alt over det svælgende Dybe!

Ja, at for en Penning af Sølv og af Guld,

De mende Sankt Peder dem gjordes saa huld,

At han dem indlukked saa silde!



Ak dybt maa det røre os Alle i Sind,

At Kristne saa vildt kunde flyve,

At de udi Sal vilde stjæle sig ind,

Som Røvere, Skelmer og Tyve;

Men faa er de Kvinder og færre de Mænd,

Der saa ville vorde til Børn igen,

At ind gennem Dør de kan gange.






I Norden det er kun om Vinterens Tid,

At Himlen sig dybt monne hvælve,

Da vinker hver Stjerne saa tindrende did,

Da tie de brusende Elve

Ei blomstre de Enge for Øiet til Lyst,

Men Ahnelser avles saa dybt udi Bryst,

Mod Himlen de hige og stunde.



Der vandred en Kæmpe saa seent udi Kveld,

Han higed mod Himlen saa saare;

Ja, did kan du springe fra Gerningers Fjeld,

Saa raabde hver grublende Daare;

Han klavred, men angest og sorgfuld i Hu,

Det var som om han kunde mindes endnu

Den Fjeldfærd af høisatte Fædre.



Ved Midnat han hørde en underlig Røst,

Fra Oven den tykdes at klinge

Hvi gaar mellem Fjeld du med Sorrig i Bryst,

Hvi leder du her om en Vinge?

Forgæves paa Tuerne klavrer du op,

Thi Faderens Hus er fra Fjeldenes Top

Saa langt, som fra Roden dernede.



Med Fjedre hel underligt haver det sig,

Ei groe de i Eng eller Vange,

Men alle smaa Fugle det vidne for dig,

At Blod udi Rod de forlange;

Kun Blodet af Faderens nærmeste Slægt

Kan øge din Vinge og mindske din Vægt,

Kun Blodet af Frelserens Vunde.



Hel sødt det mon dufte om Midienat,

Af Frelserens hellige Aande,

Og Hvo som sin Lid har til Faderen sat,

Ham nødes at gange til Haande;

Om Korset nu mæled den Kæmpe i Nord,

Han mæled saa høit, at det dundred i Jord,

Som under de gamle Kerusker.



Mod Verden han stod som en Kæmpe saa bold,

Mod Verden og Djævle tillige

Thi Gud var hans Værge og Gud var hans Skjold,

For hvem skulde Kæmpen da vige?






For Gud han sig bøied saa ydmyg i Sind,

Og liden som Barnet i Sal han gik ind,

Der voxde ham Fjedre i Vinge.



Af Kuben udsværmed en Klynge saa stor,

Slig Viser dem lysted at følge;

Ham fulgte de Mænd og de Kvinder i Nord,

Fra Donau til Ishavets Bølge;

Bag Rhin og bag Alper og bag Pyrenæ'r;

Det gik med hans Ord som med Tydskernes Sværd,

DaFolkene vandredom Lande.



Naar Viseren mattes og falder til Jord,

Da flyve de Bier saa vilde,

Stadfæstet sig haver sandfærdige Ord,

Stadfæstet saa vel og saa ilde:

Hanlevedend efter sinDødi sit Ord1;

Men Ordet, da Aanden, som pindes, udfoer,

Blev Støv og blev Ormenes Føde.



Da grubled derover de kløgtige Mænd,

Af Jorden er Adam jo vorden,

Saa kan vi vel og med Guds Billed igen

Ham bygge og fostre af Jorden;

Som Faderen flyver hver Falk og hver Ørn,

Som Adam maa og kunne flyve hans Børn,

Naar kun mod det Høie de stunde.



Ak maa det ei dybt os bedrøve i Sind,

At Kristne det saa gik af Minde,

At Aanden som blæstes i Jordklumpen ind,

Ei selv sine Vinger kan finde,

At, naar de end klavre paa Tuerne op,

Er Faderens Hus dog fra Fjeldenes Top

Saalangt, som fra Roden dernede.



Den Dør udi Kors er saa lav og saa trang,

Og Nakken saa dybt sig maa bøie,

For Barnet mon være en magelig Gang,

Ei saa for de Føre og Høie;

Johannes Aabenbaring III. 1. Jfr. ovenfor Side 48, Noten.






Og faa er de Kvinder, men færre de Mænd,

Der saa ville vorde til Børn igen,

At de under Kors kan indkomme.



Thi hørdes saa vidt i den løbende Tid

De Føre og Høie at sige:

Den Dør skal nu vorde saa høi og saa vid

For Herrer og Damer tillige:

Ei Den bør at krybe, som lærde at gaa,

OgKorsetei længer i Veien skal staa,

Det har der slet intet at gøre.



Saa kom de med Stænger, medBlus1og med Sværd,

De brød og de hugged tillige,

Med Blindhed da sloges den stormende Hær,

Med Latter den hørdes at skrige!

Det Kors var en Skygge, som Skygge forgik

Det Foster af Nat for vort sollige Blik,

Nu frit vi indgange i Salen.



De ginge, de speided, de studsed, de saae

En gammeldags leervægget Stue,

Med smaabitte, solbrændte Vinduer paa,

Og Træloft, for hvælvede Bue:

Et Speil af Krystal2hang paa Væggen hin graa,

Men kun for at speiles, i Speilet de saae,

Og saae af sig selv kun en Skygge.



Det var dem stort Under, at saadant et Ry

Var ganget af saadan en Stue,

Som knap udi Vinter til kummerligt Ly,

End sige til Mer kunde due;

De Ruderne gnede med Svamp og med Klud,

Og Væggenes Revner dem spækked de ud,

Og maled paa Loftet en Stjerne3.



De rosde sig storlig af alt deres Slid

Med Spækken og Hvidten og Malen,

Og svor, at ei før i den løbende Tid

Saa lyst havde været i Salen;

1Johs. Ev. XVIII, 3. Disse »Blus« har Grundtvig oftere brugt som Billede paa den falske Oplysning Bibelen.

3 Rationalisternes selvgjorte Fromhed.






Og dog havde Stuen en Hvælving af Leer,

Og løfted sig Øiet, det saae dog ei mer

End Loftets den malede Stjerne.



O mærker det vel! at med Korset forsvandt

Den herlige Sal med sin Bue;

O, mærker det vel! at de Selvkloge fandt

En gammeldags, leervægget Stue!

Ei var det for den, at de Hellige leed,

Ei var det for den, at de Hellige streed,

Ei den, som Guds Aand haver bygget.



O, mærk det tillige, du søvnige Flok!

Som viloverKorset dig læne,

Som mener du kommer til Faderen nok,

Ved Frelseren halvveis at tjene,

O mærk det, og vogt dig! det aldrig gaar an;

Thi ikke du maa og ei heller du kan

I Sal med din Mammon indkomme.



O mærk det tillige, forvildede Flok!

Som praler, og dømmer og sukker,

Ei til under Korset at gaa, det er Nok

At Hoved og Legem du bukker;

Du spæger din Krop og du bleger din Hud,

Men Kødet det hjelper slet ikke hos Gud,

Du Aanden og Hjertet maa bøie.



Du stoler forgæves paa salige Lyst,

Som, naar du med brændende Læber

I Bønnen dig løfter, opfylder dit Bryst,

Og luer og blusser og bæver;

Hvis Hovmod og Had du end gemmer i Bryst,

Hvis Mammon du tjener, den salige Lyst,

O ve dig! den vorder din Dommer!



Hvo, som, naar han haver sin Frelser erkendt,

Med Sorrig, med Graad og med Glæde,

Som Hunden til Spyet igen sig har vendt,

Ham hjelper det ikke at græde;

Som Aandens Forhaaner han hisset skal staa,

Gomorra og Sodom det bedre skal gaa

End ham i de evige Tider.






Saa vandrede Judas usalige Sti,

Da troløs sin Gud han forraadte;

Saa Mahomed vandred sin Frelser forbi,

Og Korset med Fødder nedtraadte;

Saa vandrede Müntzer og Bøhme vel med:

De Alle henginge, Enhver til sit Sted,

Dem fulgde saa talrig en Skare.



O, mærker det Alle I Kvinder og Mænd!

At Kærlighed var det allene,

Som førde til Korset vor hellige Ven,

Og Kærlighed er det allene,

Som mægter at skænke det barnlige Sind,

Der bukker og bøier, og hjelper os ind,

Alt under den hellige Bue.



Jeg grubler, jeg mærker, jeg siger forsand,

Jeg siger tilsidst det med Sorgen,

At visselig er mellem Bifugl og Mand

Et synderligt Frændskab forborgen;

Med Sanding mon vidne saa gammelt et Ord,

At mattes den Viser og falder til Jord,

Da flyve de Bier saa vilde.



Gud give en Kæmpe igen udi Kveld

I Norden maa vandre og hige,

Maa lære, at ikke paa Gerningers Fjeld

Man mægter til Himlen at stige!

Maa røre om Korset sin Tunge i Ord,

Og mæle saa høit, at det dundrer i Jord,

Som under de Kæmper fra Norden!



For Tydskeren bævede Roma og sank;

Men dybt sig i Gruset begraved;

For Nordboen reisde sig atter saa rank

En Borg, hvor Palladserne raved;

Kan endnu i Naade Gud til os nedse,

Da kunde endnu det vel aandelig ske,

Hvad legemlig først sig forkyndte.