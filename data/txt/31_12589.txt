TIL BERNHARD INGEMANN.ALLEREDE halvtredje Aar før Grundtvig skrev det ovenfor meddelteKiærminde-Bladtil Bernhard Ingemann paa hans store Udenlandsrejse, havde han sendt sin Ven et Digt, som blev trykt iNyeste Skilderie af Kjøbenhavnfor16. Marts 1816.

Anledning var den, at Ingemanns hele Forfattervirksomhed var gjort til Genstand for en vidtløftig Kritik af P. Hjort i Molbechs Athene for Juli, Oktober 1815 og Februar 1816 (senere fortsat i April og Juni s. A.). Tonen deri var i visse Maader meget anerkendende; men Forf. angreb stærkt den Ejendommelighed ved Ingemanns Poesi, som efter Grundtvigs Mening var dens Hoveddyd: dens fromme Stræben ud over det jordiske og dens dunkle Tale om de evige Ideer. Ideen maatte efter P. Hjorts Mening altid være iklædt »Kød og Ben« for at kunne danne et forsvarligt Emne for Poesien, ellers blev det hele til »Ingenting«, et luftigt Skyggerids eller en Malen i Vand.

Grundtvig greb da Pennen for at advare sin Ven mod at lade sig lokke bort fra sin himmelstræbende Drømmevej, der nok en Gang skulde klare sig gennem den kristne Tro. Og samtidig bad han ham sky Fristelsen til at give sin Sjæls ædle Stemninger til Pris for Døgnets Bifald ved dramatiske Arbejder, som han ikke var voksen. Nærmere Oplysning om Grundtvigs Forhold til Ingemann i disse Aar findes iSvend GrundvigsIndledning tilGrundtvigogIngemann(København 1882).




TilBernhard Ingemanni Anledning af Ingenting*).



Hør mig, Frænde kiær i Brage!

Hør min Sang om Ingenting!

Ingenting i vore Dage

Er den store Tryllering,

Hvori Alt sig rører, speiler,

Hvormed Aanden Alt beseigler.



Ingenting for Muldvarp-Vrimlen

Er det største Undersyn,

Ingenting er Gud i Himlen,

Ordets Røst og Aandens Lyn,

Og som Ingenting opveier

Tiden Alt, hvad Tiden eier.



Ingenting heraf du lære,

Lære Tiden at forstaae,

Agte for din største Ære

Af dens Aand at nævnes saa;

Ingenting paa Tidens Tunge

Er, hvad Skjalden skal udsjunge.



Hør Athene da berømme

Ridder-Skaren hærdebreed,

Seraphines Kirke-Drømme

Og Balsores Kjærlighed!1

Eet og Alt, jeg skulde mene,

Ingenting er i Athene.

* Se AthenesFebruarius.

1Balsore og Seraphineer to Kvindeskikkelser i »De sorte Riddere«, der symboliserer den kristne Tro og den sande Kunst.






Lad kun Ugle-Ungen flyve

Fornem over Kirketag,

Sig i Mosedynd fordybe,

Deri finde Hold og Smag!

Seraphine ei om Smagen

Strides vil paaFastedagen.



Lad kun Andre konstig bygge

Kroppe ret med Kjød og Blod,

Mens du tegner from en Skygge

Af, hvad dig for Øie stod!

Vi paaSandheds Legembygge,

Naar vi tegne troe dens Skygge.



»Mal du trøstig kun i Vandet!

Tegn kun du i Tidens Vand,

Paa den Øe, hvor du er strandet,

Skyggen af dit Fædreland!«

Vist den skal i Ebbe-Stunden

Findes klar og fast i Grunden.



Vær du kun dig selv en Gaade

Som en Blomst paa Havets Bund!

Aldrig, hvo sig selv vil raade,

Vorder Hjerte-Gaadens Mund,

Glimt af Herrens Gaade-Kierte

Er det Lys, vi har i Hjerte.



Gud indaandet har af Naade

Støvet Gnist af Guddomsliv,

Læse kun vi kan, ei raade

Runen i det Skaberbliv;

Kun somKjærlighedens Gaade

StøvetfølerHerrens Naade.



Vist i Tidens Morgenrøde

Som et Speil af reent Chrystal

Maatte skues, maatte gløde

Aande-Sjælens Gaadehald;

Men, ak! den sig lod fordunkle,

Kan iAnelser kun funkle.






Kun med Længsler, rene, ømme,

Blundende i Herrens Fred,

Hjertet kan i Gaade-Drømme

Ane Støvets Herlighed,

Og iTroe paa Tidens Fylde

See det sig i Glands forgylde.



Kjærlighed er Livets Kilde,

Raabes nu fra Syd til Nord,

Og kun i dens Straaler milde

Klarer sig den mørke Jord.

Ak, men det erVellystene,

Verdens Folk i Hjertet mene.



Troe kun ei, at Kjærligheden

Har sitLegemepaa Jord!

Synligt var det kun herneden,

Der det straalende opfoer,

Og tilDetigjennedfarer,

Kun iAandenaabenbarer

Kjærligheden sig paa Jord.



Kun naar vi i Troe fortrolig

Favne, hvad vi aldrig saae,

Kan i Aandens Gaade-Bolig

Fødes, hvad vi ei forstaae,

Fødes, hvad, naar Tid bortfarer,

Legemligt sig aabenbarer.



Lad da sig i Troe forklare,

Fromme Skjald! din Kjærlighed!



For dig, hvad du end ei veed,

Hvad Balsore heed herneden,

Og hvorlunde hun foer heden.



Da du skal i Vuggen finde,

Hvad du aldrig drømde om,

Barnet lege skal derinde,

Som du dunkelt ihukom,

Tonen, du ei kan frembringe,

Skal dit Hjerte gjennemklinge.






Da skal Billeder do tegne,

Som har Liv og Kraft og Glands,

Skjøndt al Vift fra Himlens Egne

Er kun Luft for Kjødets Sands;

Barnet, som i Hjertet bygger,

Leger da i Lundens Skygger.



Men, o, Frænde! bie saalænge!

Hold din Skygge klar og reen,

Om saa hele Verdens Drenge

Raabde efter Kjød og Been!

Selv de svage Glimt og Skygger

Glæde Barnet, hvor det bygger!



Frænde! tør jeg end dig raade!

Spild paa Fyrværk ei din Ild!

Udspind ei din Hjerte-Gaade

Verden til et Skuespil!

Skyggen, der sig vilfordobble,

Brister som en Farve-Bobble.



Hvad vil du i Brynje-Særke?

Hvad gjør du paa Kæmpeval?

Hvad vil Nattergal og Lærke

Lære i den Riddersal?

Vil deMinnesangennemme,

Som har ret i Kjødet hjemme!



Vil du vel i Kampens Bulder

Døve Øret for den Sang,

Fuglen kvæder paa din Skulder

Med saa dyb en Veemodsklang?

Vil du under Pandser-Ringe

Sønderknuse spæden Vinge?



Hører du den Røst fra Oven,

Du, din Moderssidste Søn!

Hører du det Suk fra Skoven!

Hører du ei Bjergets Drøn!

Kan du slige Røster glemme

Over Døgnets Daare-Stemme!






Aldrig lærer du at sjunge,

Hvad dit Øie aldrig saae;

Runerne paa Sagas Tunge

Seent du lærer at forstaae;

Hvo som tale skal med Helte,

Fødes maae med Sværd ved Belte.



Seer du ei, hvor Laura græder

Ved Massaniellos Grav?

Havde han i Fisker-Klæder

Stille stirret dybt i Hav,

Han da havde vist i Sundet

Perler til sin Laura fundet.



Stenen vilde han bortvelte,

Som i Drømme den kun saae,

Meende ei, at Herrens Helte

Røverdolken maae forsmaae,

Vilde sig med Trods i Sinde

Martyr-Navn og Krone vinde.



Stakkels Blanca! hvor hun bøder

Haardt for sit Heltindenavn,

Søger, i hvor fromt hun gløder,

Frelse i en Niddings Favn;

Var hos Blomsterne hun blevet,

Havde hun som Dronninglevet.



Arme Hyrde fra Tolose!

Hvi blev du Al Mahoms Søn?

Medens Riddere dig rose,

Du fortvivler selv i Bøn.

Hvorfor blevst du ei hos Hjorden?

Der du varst en Konning vorden.



Ingemann! o, hør mig, Frænde!

Visselig du farer vild

Ved paa Pinebænk at spænde

Hjertet til et Sørgespil,

Lader du det længer bløde,

Sørger det sig brat til Døde.






O! gid standse jeg dig kunde

I det dyre Væddeløb,

Vende dig til Bøgelunde

Og til Rosen i sit Svøb!

Men ak! end i Blod du kvæder,

Skaren klapper, Barnet græder.



O! hvor skulde det mig smerte,

Om du over Daarers Roes

Glemde Rosen i dit Hjerte:

Kongelige Arvegods,

Eller vided ud den Spæde

Til et Sommerfugle-Sæde!



Nei, o, Ven! som Ædelstene,

Bedre end din Skjald sin Ring,

Gjem, hvad Tiden og Athene

Kalde Tant og Ingenting!

Hvis du taber, hvad de vrage,

Ingenting du har tilbage.



Stir paa Rosen i dit Hjerte!

Elsk den i sitgrønneSvøb,

Til den under Himlens Kierte

Springerud iTidens Løb;

Runer paa dens Blade findes

Om, hvad Saga ikke mindes.



Runer paa dens Blade stande,

Ristede af Fimbultyr,

Om de gamle, stærke Vande

Og om Midgards-Ormens Byrd,

Ja, om Balders Bane-Tue

Og om Surturs lumske Lue.



Dog langt meer end slige Stave

Gjemmer Rosen i sit Skjød,

Staaer den blye i Herrens Have,

Er dens Duft og mannasød,

Himmel-Perler den bedugge,

Skjænke venlig Sang for Sukke.






I de Perler aabenbarer

Edens Rose sig med Glands,

Støvets Rose sig forklarer

Efter den for Aandens Sands,

Og forklaret Rosen svinger

Sig fra Jord paa Fugle-Vinger.

N. F. S. Grundtvig.