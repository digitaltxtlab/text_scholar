CHRISTOFFER COLUMBUS.I Tilknytning tilKrønike-Riim meddeles her et Digt, somGrundtvig skrev i London under sin tredje Englandsrejse i Som-meren 1831, og som bærer Præg af det Syn for »Storværk«, somForf. fik ved at færdes derovre. - Digtet blev offentliggjort iDen Nordiske Kirke-Tidende, 1833, Nr. 8. Efter det bevaredeUdkast er der indført enkelte Rettelser i Teksten. Jfr. Poet. Skr. V.Nr. 83.


Christoffer Columbus.(Skrevet i London.)



Mens Aar-Tusinder henskred,

Helte-Slægterne uddøde,

Over Hav i Vester-Leed

Saaes en gylden Aften-Røde,

Skabde tit hos Mand af Muld

Morgen-Drøm om røden Guld!



Der, saa drømde mangen Skjald,

Under Bølgen tusind Mile,

I guldtakte Sølver-Hall

Sole-Drotten gaaer til Hvile,

Badet der i Livets Flod,

Op han staaer som Mælk og Blod!






Der, i Kveld og Morgen-Gry,

Drotten, naar han gaaer og kommer,

Skaber Haven under Sky,

Som har daglig Vaar og Sommer,

Gylden Høst og Gammens Kaar:

HesperidersAbild-Gaard!



Hellasmed sit Himmel-Blaa,

Sit Arkadien og Tempe,

Fri dog ei for Skyer graae,

Kunde Længselen kun dæmpe,

Hvorden nøiet, Aar for Aar,

Var med Sommerfuglens Kaar!



Hvorden sig med Ørnen svang,

Stak i Sky paa stærke Vinger,

Bedre end af Vox i Vang

Danned' dem en Vølunds-Finger,

MelkarthsSuler, som din Høi,

Hellas, vidt den overfløi!



Mens Aar-Tusinder henrandt,

Dykked' Fugl i Tidens Strømme,

Til man regnede for Tant

Alle Skjaldes Morgen-Drømme,

Alt hvad mellem Vogn og Pram

Sukked' for en Fjeder-Ham!



Dog end overSpanske-Sø

Staaer en gylden Aften-Røde,

Og forHesperidersØe

Kinder paa dens Kyster gløde,

Skjalden faldt, men Kæmpen staaer

Modig end med Rim i Haar.



Seer du hist den Vandrings-Mand

Med sin blege Søn ved Haanden!

Saa i Muldvarp-Tid om Land

Med sit Haab gaaer altid Aanden,

Med sit himmelvendte Blik

Leder om en Lædske-Drik!






Hvad er Nød, naar Hjælp er nær!

Klostret, viet til vor Frue,

Hist i Aften-Rødens Skiær

Blinker under Himmel-Bue,

Bank kun paa, du Vandrings-Mand,

Der faaer Aanden Brød og Vand!



Porten aabnes, Haanden med,

Drengens matte Øine tindre,

Faderens paa Havets Bredd

Under hvalvte Bryn ei mindre,

Lede bag den Spanske Søe

EfterHesperidersØe!



Vandrings-Mand! Guds Fred med dig,

Hvor du staaer i dybe Tanker!

Staaer din Hu dertil, da siig,

Hvo du est, og hvor du vanker!

Saa fra milde Læber klang

Hilsen god i Kloster-Vang!



Bænket sad i Kloster-Hall

Giæsten som en Drot paa Thronen,

Det var HeltenChristoval,

Beilende til Konge-Kronen,

Det var, med et gammelt Ord,

Fjerdings-Fyrstenpaa vor Jord.



I den Sommer-Aftenstund

Tiden fik med Ordet Vinger,

Saa han maled' med sin Mund,

Saa han tegned' med sin Finger,

Som om hjemme havde han

Selv i Vestens Gaade-Land;



Hvor med Blaamænd gik i Bad

FerdinandogIsabelle,

Der kom Bud og der kom Blad

Fra den snevre Kloster-Celle;

TilCordovasKonge-Hall

Der kom Nyt medChristoval!






Ingensteds vel mere Lyst

Var til Guld og grønne Skove,

Der og i et Dronning-Bryst

Tanker høie kom til Hove,

De sig over Bjerg og Søe

Svang tilHesperidersØe!



Hør, du sære Vandrings-Mand,

Vaaben-Brag og Klang af Lure!

Styrtende du seer paa Stand

Granadasde stolte Mure;

Da, med Silke-Seil i Raa,

Far, saavidt som Sky er blaa!



Muren sank, og Haabet steg,

Meer end seile Kæmpen turde,

Kongen rød og Hofmand bleg

Blev, da saa han tog til Orde:

Drot! hvor dig jeg baner Vei,

Throner du ograaderjeg!



Seer du ham med Rim i Haar,

Rynker i den ædle Pande,

Kæmpen med de bange Kaar,

Skal hans store Planer strande?

Bærer ham, for Hest paa Hav,

Nu kunMulentil hans Grav!



Alt i trende Snese Aar

Banket har det store Hjerte,

Plantet Haab i Kongers Gaard,

Drømt om Fryd og høstet Smerte,

Sidder dog, til Heltens Død,

Lige høit i Lyst og Nød!



Dronning! saa i Sal det klang,

Helten, som tør Alting vove,

Finder vist den Drot engang,

Som tør lidt for meget love;

Husk, en Verden bydes fal,

Prut ei meer medChristoval!






Høit det lyder: Hei og Ho!

Byt din Mule for en Tofte!

Dronningen fra Pinos-Bro

Vinker dig til Høie-Lofte;

Hvor du lander, kom ihu,

Throner hun, ograaderdu!



Seer du, hvad et Syn er værd:

Konge-Flag paa Pære-Skuden,

Skibene til Langveis-Færd

Eet med Dæk, og to foruden,

Roret ligt en Konge-Vaand

I den kiække Styrmands Haand!



Naar af dunkle Moder-Skjød

Tidens Lys-Alf, Dag, udspringer,

Før end Soel gjør Kinden rød,

Hanen ryster sine Vinger,

Mæler høit i Morgen-Gry:

Brat opstaaer en Verden ny!



Saa gjørChristovali Stavn,

Knevrer høit med Snekke-Vinger,

Styrer ud afPalosHavn,

Før end Morgen-Klokken ringer,

Under Hurra-Raab i Sky

Dages brat en Verden ny!



Syv Gang1Ti er Støvets Aar,

Syv Gang Ti var Prøvens Dage,

Snekken med de store Kaar

Fløi som Fugl i Luft saa fage;

Een endnu kun under Sky

Ventede en Verden ny!



Det varham, hvis Helte-Aand

Stod i Pagt med Aften-Røden,

Og medHam, hvis høire Haand

Udvei bane kan fra Døden,

Vinker aldrig til en Grav

Sine ud paa vildne Hav!

1N. K. »Gange«.






Kast den Kogler overbord!

Længe nok han kikked' Stjerner,

Længe nok med Trolddoms-Ord

Han forvirred' Folke-Hjerner;

Høre han kun selv derpaa!

Saa det lød i hver en Vraa.



Seer I hist den Fisk paa Hav,

Som kun under Klipper1leger,

Her den pænt udskaarne Stav,

Som dog vel paa Fingre peger?

Saa fra Heltens Læber flød

Talen mellem Liv og Død!



Over Bølgen som et Speil

I den milde Aften-Svale

Skibet gik for fulde Seil,

Ondskab laae med Frygt i Dvale,

Helten kiæk i Lyfting stod,

Stirred' efter Vaande-Bod!



Peder, hvidsked' han, kom hid!

Kom,Rodrigo! med det Samme,

Stirrer begge med mig did,

Hvor jeg seer den blege Flamme,

Er det Blink fra Sky, fra Strand,

Eller mon ei Lys i Land?



Lys i Land, om vi har Syn,

Begge med hinanden svare,

Under Heltens hvalvte Bryn

Tindred' da to Stjerner klare,

Tykdes sige: Morgen-Soel

Melder bedst, hvi Hanen goel!



Dølge sig til Soel gik op

Dog for Dagskjær Land ei kunde,

Land! det lød fra Mærse-Top,

Land! gjenlød fra alle Munde;

Ære-Skud da kvad i Sky

Født er os en Verden ny!

1N. K. »Klippen«.






Seer Du Helten purpurrød,

Som i Kaabe saa paa Kinder,

Konge-prud og Kvinde-blød1,

Knæle, hvor han Thronen finder!

Hør hans Tunges Ære-Skud

Høit i Sky for Guders Gud!



See nu staaer han op fra Muld,

Som Jord-Klimpen, Guds Aand danner,

Folder ud med Kors og Guld

Glad sin Dronnings Hoved-Banner,

Svinger prud det Helte-Sværd,

Gud ham gav til Herre-Færd!



Seer Du Snekken, som et Vrag,

Som en Spaan paa Verdens-Havet!

Seer Du Liget under Brag

I Vox-Lagen svøbt, begravet!

Heltens Haab sit Liv har endt,

Efterladt sit Testament!



Skal da, efter Nornens Dom,

Kun en æventyrlig Sage

Seile i en Tønde tom

FraAmerikatilbage,

Som om for den Verden ny

Helten favned' kun en Sky?



Nei, see hist i Konge-Hall,

Hvor de studse, hvor de lytte,

Medens HeltenChristoval

Skildrer dem Caciquens Hytte,

Vester-Ledens Feelands-Kaar,

HesperidersAbildgaard!



Vel endnu paaTeiosBredd

Avind lurer, Dolken truer,

Men paa Slangerne urædd

Som paa Dybet Helten skuer,

Og ved Konge-Blikkets Lyn

Avind taber Sands og Syn!

1N. K. »Konge prud og Kvinde blød«.






Ja, see hist, iPalosHavn

Atter vaier Konge-Flaget,

Og med meer end Konge-Navn

Seier-Herren staaer paa Vraget,

Medens Klokker høit i Sky

Kime for en Verden ny!



Seer Du Snekkerne i Flok,

HvorColumbusfoer alene,

Seer Du glimre meer end nok

Sølv og Guld og Ædel-Stene,

Til den gamle Verden bly

Bøier dybt sig for den Ny!



Efter tre Gang hundred1Aar,

Vel med Suk maa Skjalden sande,

HesperidersAbildgaard

Laae ei bag de store Vande,

Kasted' kun sin Skygge breed

Over Hav, hvor Soel gaaer ned!



Yndig Vaar og gylden Høst,

Sølv og Guld og Ædelstene

Skabe ingen Skjalde-Røst,

Hvad end Støvets Trælle mene,

Skabe ikkun skyggeviis

Skinnet af et Paradiis!



Ligefuldt dogChristoval!

Mens Aar-Tusinder henrinde,

Om dit Navn i Helte-Tal

Slynge sig et Ære-Minde!

I dit Kjøl-Vand Mange foer,

Faa kun traadte i dit Spoer!



Underfulde Kæmpe-Kaar

Har de straalende Bedrifter,

StorværkManddoms-Vexten naaer

Kun i mange Maane-Skifter,

Haand i Haand hos Kæmpen gaaer

Soel i Blik og Rim i Haar.






Alle hartad nu som Een

Drømme dog i Barne-Ælde,

At dem reiste Bauta- Steen

Storværki sin hele Vælde,

Drømme, at til evig Tid

Mindes skal en Times Iid!



Derfor kun med Trække-Naal

Sammenkiædes nu Idrætter,

Drapen kun i Dværge-Maal

Som for Knøse Krandsen fletter,

Og paa Skuespiller-Viis

Førend Helten døer hans Priis!



Hvor er nu de Gude-Børn,

Hvor er nu de Kæmpe-Sjæle,

Der sig aarle svang med Ørn1

Over Muldets Grændse-Pæle,

Slog i sildig Aften-Stund,

Høit med Lærken, graae som hun!



Ak, de svæve over Sky

Og de hvile under Mulde!

Naar skal Dagen atter grye,

Som fordriver Dødens Kulde,

Naar skal atter paa vor Jord

Daaden gjøre Drapen stor?



Naari Skyen rosenrød

Aanderne til os neddale,

Og fra Jordens Moder-Skjød

Heltene staae op af Dvale,

Aldrig før i Morgen-Gry

Dages kan en Verden ny!

1N. K. ved en Trykfejl: »mod Øen«.