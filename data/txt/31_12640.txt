HERRENS RØST.DETTE Digt, som første Gang er trykt iPoetiske Skrifter, VI. Bind, Nr. 12, findes, uden Overskrift, med Forfatterens Haand fra Trediverne. Indholdet vidner om det personlige Trosliv, hvori Grundtvigs Salmedigtning havde sin dybeste Kilde.




Er nu der Fred paa Jorden

Som ei kom ovenned?

Er nu det vist, at Torden

Ei raaber: Gud er vreed?

Er det en afgjort Sag

Ei kommer Domme-Dag,

Ei er bag Verdens Vrimmel

Der Helved eller Himmel

Men kun en evig Søvn?



Velan, I Herrer høie,

Velan, I Poge smaa,

Som føle ei til Møie,

Og som den ei forstaae!

Velan, beskedne Slægt,

HvemLiver Gran i Vægt,

Hvem Freden fattes ikke,

Naar I har Mad og Drikke,

HvemSøvnenhuger bedst!






Jo meer derpaa jeg grunder,

Des klarere jeg seer,

Det er slet intet Under,

I spørge ei om meer!

At Mand er meer end Dyr,

Jer tykkes Æventyr,

Og evigt Liv og Ære

Er meer end Dyr begiære,

Saa Regningen er reen!



Men I, som har et Hjerte,

Der mættes ei saa let

Men slog i Fryd og Smerte,

Som Liv af Gude-Æt,

I Store, og I Smaa,

Som fik til Meer Attraa!

Er I nu alle døde?

Er, som den gamle Jøde,

Jeg ene om mit Savn?



Det Hjerte, der sig ømmer

Ved evig Søvn og Død,

Det Hjerte, der end drømmer

Om Guddoms-Hvilen sød,

Om Soel, som ei gaaer ned,

Om salig Evighed,

Mon det nu ene banker

Og avler Himmel-Tanker

I denne trange Barm!



Velan, jeg da fortryder

Ei Eenlighedens Kaar,

Men vinterla[n]gt mig fryder

Til Evighedens Vaar,

Alt som den lille Fugl,

der i sit Vinter-Skjul

Kun leger død i Dvale,

Med Haab om grønne Sale,

Med Nyn paa Morgen-Sang!






Det snevre Rum i Barmen

Er immer luunt og lyst,

Og der i Vindues-Karmen

Paa Lys-Havs lave Kyst

Hver Blomst, jeg saaer i Løn,

Fremspirer frisk og grøn,

Og frodige oprinder

Fioler og Kiærminder,

Kun Rosen er lidt bleg!



Fornummet har mit Hjerte,

Der er en Guddoms-Røst,

Som dulme kan al Smerte,

Som bringer evig Trøst.

Som ved hvert Hjerte-Suk

Oplukker mild en Glug,

Hvor Øiet kan indkige

I Lidt af Himmerige

Og see, hvor Det er stort!



Thi spørger ei jeg længer

Om Andres Tvivl og Tro,

Til Bifald ei jeg trænger,

Om end al Verden loe,

Jeg veed, paaHvemjeg troer,

Jeg veed, hvad i mig groer,

Hvad Verden kan borttage,

Og hvad der er tilbage,

For evig Nok til mig!



Kun for der er saa Meget,

Er Nok til al vor Slægt,

Som finder let sit Eget

Mod Himlens Overvægt,

Og for jeg troer det vist,

Der banker her og hist,

Hos Fleer, end jeg kan mærke,

Livs-Længselen, den stærke,

Derfor jeg raaber:hør!






Ja, læser, som Man lytter,

Paa Hjertets Tavler smaa!

Ei anden Læsning nytter

Til Himlens at forstaae,

Og hvisderskrevet staaer,

At I har trange Kaar,

Ja, Trang til mere Glæde,

End Verden kan tilstæde,

Da hørerHerrensRøst!



Ja, hører, lytter efter,

I Hytte, som i Hald,

Hvor Ord har Kæmpe-Kræfter,

Men Barne-Tonefald,

Hvor Evighedens Haab

Har Liv og Fryde-Raab,

Hvor Tro sig frit bekiender,

Naar Naaden strækker Hænder,

Thi der erHerrensRøst!