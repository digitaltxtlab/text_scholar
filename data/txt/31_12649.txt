FORTALE(til Nordiske Smaadigte).
Det var ganske uventet, der aabnede sig en Leilighed for mig til at udgive en Samling af Smaadigte iNorge, men jeg greb den gjerne, da jeg under mine tredive henrundne Skribent-Aar har fundet saa stor en Deel af mine Læsere i Norge, at det var ikke meer end billigt, jeg efterlod en Erindring derom i saa smuk en lille Krands, som jeg for Øieblikket kunde samle. Det var da min Agt i to Bind at samle mine adspredte Smaavers omNorgeog hvad der i mine Øine ligger hele Norden lige nær, og at lægge til hvad Øieblikkets Indskydelse kunde medføre, og det er Grunden, hvi Man i dette Bind linder lutter Stykker ældre end 1824, som er en Vendepunkt i mit Skjaldeløb; thi skjøndt jeg, efter minhistoriskeNatur, nødig selv med Digte viger fra Tidsregningen, vilde dog mine Norske Læseres Tarv lettelig bragt mig dertil, hvis jeg havde formodet (hvadForlæggerennu finder rimeligt) at dette Bind turde blive detEneste. Dog, maae kun Læserne i det Hele billige mit Valg, er der ingen Skade skeet, og hvis ikke, vilde vi vel endnu snarere været af ulige Mening om det Ny end om det Gamle, og i mit Fortalerim »til Norge« har jeg i alt Fald ladet see, hvad nu er Omkvædet paa min Kæmpevise,lyslevende Fremskridtnemlig til den virkeligeBorger-Frihed, denaandeligehermed herlig overeensstemmendeForbindelsemellem Grande-Folkene, og den ægte, levendeFolke-DannelseogAlmeen-Oplysning, hvortil de Nordiske Stammer fra Hedenold har viist et mageløst Anlæg, og maae i Tids-Omstændighederne finde den kraftigste Opfordring.

Herom stræbde jeg i et lille Flyveskrift »til Nordmænd om en Norsk Høiskole«1i Korthed at samle mine Tanker, men om1Christiania 1837. Optrykt i »Smaaskrifter om den historiske Højskole«, Kjøbenhavn 1872.






det end ikke havde mødt endeel Misforstand, kunde jeg dog ikke lade denne Leilighed ubenyttet til at bede mine Norske Læsere, for deres egen, for gamle Norges, for hele Nordens og for Menneske-Slægtens Skyld, at skjænke min Opfordring alvorlig Opmærksomhed og kjækt læggeHaand paa etStorværk, der vel er hele Christenhedens, men dog øiensynligstNorgesTarv, og ingensteds saa let at udføre som i »Kæmpers Fødeland,« hvorFolke-StemmenerLands-Lovog Vanskeligheder kun velkommen Leilighed til at udvikle det Mod og den Kraft, der hører til at overvinde dem. Ja, iNorgeer det aabenbar, i Menneskehedens store Sag:Livs-Oplysningog ægteFolke-Dannelse, kun detførsteSkridt, der koster, kun Aflæggelsen af dePapistiskeogPedantiskeFordomme, der selv i Norden har stempletLatinentil »Gudernes Sprog,« skjøndt det i sin Livstid var det mest djævleblændte Folks under Solen, og nu kun er Gravens og spøgende Gjengangeres, og at stemple denRomerske, den mesttyranniskesaavelsom den ugudeligsle og gemeneste Tankegang paa Jorden, stemple den tilgrundig, videnskabelig, himmelsk Oplysning. Dog, seer jeg ret, da trænger Man iNorgeei engang til at aflægge, men kun til at trodse, disse alt »Menneskeligt« og dobbelt alt »Nordisk« vanærende Fordomme; thi vel er sagtens iNorge, som allevegne, en enkeltRectorsaa forblindet af Overtro paa sin egen Dannelses ubestridelige Værd ogsinedaglige Syslers mageløse Vigtighed, at han virkelig indbilder sig, den »Latinske Grammatik« er en »Siprianus,« hvormed Man kan trylle »tolv Mands Vidd« ind i hvert Kjødhoved, og uden hvilken derfor baade »Nordens Aand« og alle Aander er kun Sinker og Barbarer; og vel er det ogsaa mueligt, skjøndt neppe rimeligt, at en enkelt »Latinsk Jurist« i Norge, som saamangen En hos os, af allehaande let begribelige Grunde, holder paa »Romer-Retten« baade som etJuridiskMesterværk og som et Mønster paa enaltomfattendeogfiint adskillendeLovgivning, vi vel ei tør haabe at naae, men maae dog bestandig have for Øie og stræbe af al Magt at nærme os; men det er aldeles umueligt, atNorges Odelsmændskulde i mindste Grad elske eller dele disse detNordiske FolkelivogNordensÆre lige fiendtlige Fordomme, og det er vel ligesaa umueligt, at deresPræsterei skulde finde, det var godt, om de havde lærtNorskistedenforLatin. Kun en visUndseelseogBeskedenhedkan det da være, der hindrer de ustuderede Nordmænd fra at løfteFolke-Stemmenmod detLatinskeogRomerske




Uvæsen, som derved i Norge vilde være tilintetgjort, og denne Beskedenhed er i sig selv saa elskværdig og i det Hele saa priselig, at gjaldt det ikke om »Liv og Død« i Aanden, og dermed om Alt, hvad der maa være Mennesket og Folkene dyrebart, da kunde ingen sand og oplyst Folkeven noget Øieblik ønske den tilsidesat, men nu maa den tilsidesættes, fordi tre Aarhundredes Erfaring klarlig viser, at de »Studerede« enten sløves af det Hovedbrudd, de løfte til Skyerne, eller de bruge ingenlunde den Klarhed, de vinde, til det »almindelige Bedste.« Grunden maa endelig være hvad den vil, saa har »Latinerne« aldrig oprettet eller tilraadt Oprettelsen af enfolkelig Høiskole, hvorKjernenaf Folket, som hverken kaneller vil læreLatin, fandt Leilighed tilsaamegenDannelse og Oplysning, som »uden Latin« er muelig, og de rmed har jo Latinerne soleklart beviist, atentenvarderesDannelse og Oplysning aldelesdødog magtesløs,ellerogsaa var denfalsk, saa de med Flid holdtFolket i Vankundighed. Lod nu det Sidste sig til nogen Tid undskylde, saa er det dog visselig ei nu, da Folket er kaldet til at raadslaae om alle sine borgerlige Anliggender og har Ret til selv at ordne dem, thi nu er det jo klart, at de »Ustuderedes« Mangel paa ægte folkelig Oplysning og Dannelse maae enten gjøre dem til blinde Redskaber i »Latinernes« Hænder, eller forlede dem til at forvirre og forstyrre den Borgerlige Orden og, mod deres Villie, ødelægge sig selv. Under saadanne Omstændigheder maa aabenbar etfrit Folk, som detNorske, tage Mod til sig og følge ikke de fleste Stemmer i den dannede Verden, som er for den gamle Slendrian ogSkolemesterskabet, men de Faa af deres Midte, som »uden Latin« øiensynlig har opsvunget sig til en langt mere levende Oplysning og folkelig Dannelse end Latinerne, og de endnu Færre afLatinerne selv, der har indseet Latinens, hele den Romerske Tankegangs og hele Bogorme-Væsenets Fordærvelighed, saavelsom ogsaa Herligheden af folkelig Dannelse paa Modersmaalet, og mellem disse nævner jeg med Stolthed mig selv, som den, der ikke blot i en heel Menneske-Alder urokket har vovet sin Mund og sin Pen forFolkeligheden, mod hele den »lærde Verden,« men har i en forsvarlig hjemlet »Verdens Historie« beviist, at det eralle FolkefærdsSag, han fører,Aartusinders Erfaring, han udtaler. Selv en Bogorm af Moders Liv, kun altfor bekjendt medLatinenfraBarnsbeen, Bogmager af Haandværk i en heel Menneske-Alder, og enudenlandshverken ubekjendt eller ringeagtetVidskabsmand, er jeg vel




i den nærværende Tid det gyldigste og meest upartiske Vidne, af Enkeltmand at være, om Tomheden af detlærde Væsen, som det hidtil dreves, og om den Ødelæggelses Vederstyggelighed, det baade indvortes og udvortes, baade i Tankegangen og i hele Levnetsløbet, maa udbrede, naar det staaer iModsætningtilModersmaaletog dermed til alt detNaturlige, FriogLevendei Folket og dét Borgerlige Selskab, istedenfor, som det sig burde, at have sin Rod og sin Kilde i alt Dette, og agte det for sin Ære og sit Maal, at forsvare Det mod alle Angreb, at fremme Dets hensigtsmæssige Udvikling paa alle muelige Maader, og da omsider, naar det var tilstrækkelig skeet, atforklaredetteFolkelivaf det almindelige, storeMenneske-Liv, der naturligviis kun aabenbarer sig klart hos Ethvert af Hoved-Folkene iEenaf sineHoved-Retninger, som dette Folk er bestemt til at følge. Det kan og maa gjøre mig ondt, naar jeg misforstaaes saa grovelig, som om jeg ønskede Lærdom og grundig Videnskabelighed aflagt, Raahed og Barbari indført, men det maa ikke forvilde mig eller afholde mig fra ved enhver Leilighed, baade mundtlig og skriftlig, at opmuntre til Anstalter for »folkelig Dannelse paa Modersmaalet;« thi deels er hele mit Liv Beviis paa, at jeg mener det alvorlig og oprigtig med »Oplysning« i alle mueligeGraderogRetninger, deels er det jo ligesaa latterligt, som uforskammet at kaldeRomsUvætte mere videnskabelig endNordens Aand, der alt i Middelalderen skabde paaIslanddet mest kolossalske Universitet i hele Verden, og endelig er det jo soleklart, atnaaretfrit Folkmaatte vælge Et af To, enten at undvære grundlærde Folk eller atundværedenDannelseforLivetog denOplysningom deres egen Natur og fælles Bedste i det Borgerlige Selskab, som de Alle behøve hver Dag de staae paa deres Been, at da maatte de langt heller lade det Første end det Sidste fare. Jeg gjentager det, at her er ingenlunde Talen om et saadant Valg, vi har ligesaavel ividenskabeligsom ifolkeligHenseende kun Valget mellem den fremmede, falske og døde og den naturlige, ægte og levende, eller mellem denLatinskeog denNordiskeOplysning og Dannelse; men da Latinerne dog bestandig sværge ved denCapitolinske Jupiterog alle Classiker, at al »grundig Lærdom« gaaer tilgrunde, naar Man ikke længer pidsker den Latinske Grammatik ind i en Hob Drenge og den Latinske Stil ud af deres Fingerender, eller saasnart Man vover atoplyse Folk, someikanLatin, om Dybden og Rigdommen i deresModersmaal,




om Beskaffenheden af deres egenNatur, af deresFæderneland, af detBorgerlige Selskab, og af Alt hvad enhverfribaarenMand maa kjende, for at være sin Stilling voxen; daLatinernegjør det og mene ærlig hvad de sige, fordi de tænke,Latinener netop den »grundige Lærdom,« og da der naturligviisikkekan blive grundige Videnskabsmænduden Latin, hvor al Dannelse er bundet til Latinen, saa er der intet Udkomme med de Folk, uden at sige: velan, lad det da kun staae ved sit Værd, om den »grundige Lærdom« vil ødelægges af den folkelige Oplysning og Dannelse paa Modersmaalet eller ikke; thiDenneer dog ligeuundværlig, og en grundig Lærdom, somikkekan bestaaedermed, maa jo ethvert frit og forstandigt Folk ønske Pokker i Vold, jo før, jo heller. Staae vi derimod kun fast paa denne soleklare Sandhed, da skalLatinernenødes tilentenat bevise,grundig Lærdomkan ypperlig forenes med folkelig Dannelse ogModersmaaletsnaturligeHerredømme, eller de maae tilstaae, ethvert Folk er lovlig undskyldt, naar de ikke vil opoffre deres Modersmaal, deresnaturligeTankegang,Folke-StemmensGyldighed, og dermed detalmindelige Bedste, blot for at have en Flok Latinere, og maaskee et Par grundlærde Mænd at stadse med.

Dog, skjøndt jeg ikke turde forsømme denne Leilighed til at gjentage en nødvendig Opmuntring og forsvare den mod de Angreb, den har mødt i sommeNorskeBlade, saa maa jeg dog ikke misbruge den til en Vidtløftighed, som her vilde være paa urette Sted, og jeg vil derfor afbryde med Tak til mineNorskeLæsere for den Opmærksomhed, De i saa lang en Række af Aar har skjænket mig, og med den venlige Anmodning ei at unddrage mig den for Fremtiden, om De end stundum i min senere Skrift skulde støde paa Endeel, der ei tækkedes Dem! Jeg tør forudsætte, De troer, jeg altid skriver efter min Overbeviisning, og De vil indsee, det er umueligt for en tænkende Mand at omgaaes hele sit Liv med Mennesker og Bøger, uden at lære Noget af dem, saa hvem min Skrift nogensinde tækkes, vil, saalænge Kræfterne staae mig bi, aldrig fortryde at have læst mine Bøger med Opmærksomhed!

Christianshavn den4de Mai 1838.