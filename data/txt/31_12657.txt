FUGLE-VISE.BLANDT de Sange, Grundtvig digtede til Brug for Danske Samfund, meddeles her: »Fugle-Vise til Bonde-Frihedens Priis i Danske Samfund 1840«.


Mel. Der stander et Slot i Østerrig.



For Bønder Himlens Fugle meer

End for de Store sjunge,

Som heller lee ad Fuglens Fjer,

End lytte til hans Tunge.



Og Skjalden er af Fugle-Art,

Hans Tankering har Vinger,

Som Fugl i Luften skyder Fart,

Han lukt i Sky sig svinger.



Man klarlig og paa Marken saae,

Hvor Sangen var i Mode,

DaHjarnesang for Bønder graa,

Som bar om Land KongFrode.



Nu længe dog i Danevang,

Med deilig grønne Skove,

Uhørt var hardtad Skjalde-Sang

For dem i Klæder grove.






Med Øre knap for Gjøgens Kuk

Gik Bondemand bag Ploven,

Og hørte for sit eget Suk

Ei Fuglesang fra Oven.



Men Gud og Danmarks Kongesøn

De sørged for den Ringe,

Saa godt kan Sang fra Skoven grøn

Nu i hans Øren klinge.



Der staaer en Steen paa Vesterbro,

Det er en Ære-Støtte

For Hjertet, som i Kongebo

Ved Bondens Lænker blødte.



At løst er nu hans Trællebaand,

Kan Steen dog ei bevise,

Men Skjaldesang med Liv og Aand,

Som Bonde-Læber prise.



Saasandt vi er af Fugle-Art,

OgHjarnesSkjalde-Stamme,

Defkjendes maa paa Bønder snart,

At tændt er Friheds Flamme.



Igjen da lytter Menigmand

Til Kvad og Kæmpeviser,

Og frydes ved sit Fædreland,

Og Skjaldesangen priser.



Som Fugle i den grønne Lund,

Vi skal for Bønder kvæde,

Saa det kan gaae fra Mund til Mund,

Fra Slægt til Slægt med Glæde.



Det være skal vor største Fryd,

Som Skjalde barneglade,

Naar hoppe kan ved Sangens Lyd

Selv bare Been paa Gade.






Det kaldes skal vor bedste Sang,

Til evig Roes og Minde,

Som løber rundt i Danevang

Naar Piger Negen binde.



Det være skal vor Hæders-Krands,

Naar vore Toner milde

Med Pigerne gaae let i Dands

Ved hvert et Bønder-Gilde!