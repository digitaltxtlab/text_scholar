HENRICH STEFFENS.VED Henrik Steffens' Dødden 13. Februar 1845skrev Grundtvig, iBerlingske TidendeNr. 66, dette Drapa over sin afdøde Frænde. Nogle Vers deraf, med Ændringer af Forfatteren, er nu i Brug som Folkesang.




Lynildsmand, som for mit Øie,

I det aarle Morgengry,

Lig en Engel fra det Høie,

Vælted Stenen bort paany,

Der hos mig, i Blomsterhaven,

Lukked', spærredTroes-Gra ven!

Sank nu selv du under Muld?



Nei, denAand, som slynged' Lynet,

Naar det knittrende udfoer,

Aanden, som gjenfødte Synet,

Sprængte Bautasteen i Nord;

Aanden i dit Blik, din Tale,

Efter Kæmpeskridt i Dale,

Hviler kun paa Skyer blaa!



Nordens Aand, til Gru for Jetter,

Skabte før iVana-Gaard

Odins-Syn og Thors-Idrætter;

Hviled saa et Verdens-Aar;

Vandrer nu igjen paa Isse,

Som paa Sky og Klippespidse,

Klædt i Lyn, med Kæmpeskridt!






Paa din Isse, høie Frænde!

Fæsted' Fod den Aand paany,

Vandrer nu til Verdens Ende,

Som han aged før i Sky;

Klarer nu, til Gru for Jetter,

Odins-Syn ogThors-Idrætter,

Tegner Lys og taler Lyn!



Naar det knittrer, naar det dønner,

Naar det runger dybt i Fjeld,

Naar I lytter, Nordens Sønner!

Muntre end i Tidens Kveld;

Mindes, det var ham, som blunder,

Som i Nord, til stort Vidunder,

Stødte først iHeimdalsLur!



Ja, den fri, den stærke Tale

Om hvadHaandengriber ei,

Men hvad dog fra dybe Dale

Baner sig til Stjerner Vei:

Ordet, som afAandenføres,

Skaber Syn hvor Røsten høres,

Vaagned,Steffens! her med dig!



Da var disse Lokker gule,

Som i Kamp blev tidlig graa,

Da var mørkt det overThule,

Intet Øje Lyset saae,

Før det lød paa Bjergetoppe:

Vaagner Alle l Soel er oppe!

Røsten var dit Bjarkemaal!



Folket sov, som Lig i Kiste,

Kæmper sov som Kampesteen,

Brat dog vaagned Fugl paa Kviste,

Lærke med i Agerreen,

Stak i Sky til Vingeprøve,

Sang med Lyst for Øren døve,

For hinanden og for Dig!






Og før end, paa Lynets Vinge,

Til dets Fædreland du loer,

Du det hørte lyst til Thinge:

Vaagnet er nu Folk i Nord,

Spiler Øine, lytter efter,

Mærker AandensKæmpekræfter,

Rimer Dag og Døn med Daad!



Det skal spørges, du har levet,

Som kun Faa paa denne Jord,

Levet meest, hvor Mindst er skrevet,

Levetkongelig i Nord:

Talt er Ord, som aldrig glemmes,

Vakt en Aand, hvis Kraft fornemmes,

Mens vi har etModersmaal!



Tvende var vel dine Røster,

YpperstTydsklandkalder sin;

Danskvar dog, som hendesSøster,

Moder din og Moder min!

Tydskvel Pen dig faldt i Haanden,

Danskdog Tungen var og Aanden,

Dem det er, som skifte Arv!



Ærligt Modersmaalet skifter,

Nøies tarvelig med Sit:

Kæmpens Ry og Kæmpens Skrifter,

Tydskland! roes af dem dig frit!

NordensAand ogDanmarksTunge,

Gamle nys, nu atter unge,

Arved alt hansModersSlægt!



Tak, du store Arvelader!

Tak i Nordens Trilling-Navn!

Odinvar din Oldefader,

Danmarkvar dinModer-Favn;

Derdu os tilkyssed Aanden,

Før, med Vingespyd i Haanden,

Du uddrog i Ledingsfærd!






Med det Kys, i Barmen Inde,

Med dit varme Aandedræt,

Leve skal i Nord dil Minde,

Blomstre saa paaVideslet,

At hvert Aar paa Fuglevinge

Krandse kan fra Marken bringe

Til din Grav i fremmed Land!



Og hver Fugl, som Krandsen bringer,

Synge skal med Stemme klar:

Havde kun jeg Phønix-Vinger,

Jeg dit Støv til Hjemmet bar,

Kviddred mellem Bøgeløvet:

Hvil dig, Fuglefader-Støvet!

Hvil dig sødt i Moders Skjød!



Lille Fugl i Hjarne-Lunden!

Hvad er det, du kviddrer om?

Skal engang i Morgenstunden,

Efter blideNornersDom,

Med udvoxet Phønix-Vinge

Lykke-Skibet os tilbringe

Asken af din Faders Been!



Skal maaskee denhøie Skole,

Hvor i alle Guders Fag

Nordens Aandhar Lærestole,

Nordens Kæmper Skjoldetag,

Hvile trygt paaHeimdal-Støvet,

Hvorfra, mellem Bøgeløvet;

Gjallarhornet først gienlød!



Gid det skee engang ad Aare!

EfterNorden, Frænde kiær!

Længdesjodit Støv saa saare

I det sidste Aftenskiær!

Morgenhane-Mindesmærket

Vorde bratOplysnings-Værket

Birtingsborg i Bjergestil!