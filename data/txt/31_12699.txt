FRU ASTA GRUNDTVIG.GRUNDTVIG blev den 16. April 1858 gift med AstaTugendreich Adelheid, født KomtesseKrag Juel Vind Frijs, der var Enke efter KammerherreHolger Reedtztil Palsgaard. Hun var født den 12. Marts 1826. Indtil sit andet Giftermaal blev hun kaldtAdelheid, men Grundtvig kaldte hendeAstaog udlagde dette Navn som »Kærlighed«. - I Sommeren 1860 fødte hun DatterenAsta Marie Elisabeth, der siden blev gift med Læge, Dr.Kristian Poulsen. - Fru Grundtvig døde d. 5. Oktober 1890.

Det er Fru Asta Grundtvigs Fortjeneste, at Oldingen fik et hyggeligt Hjem paa sine sidste Dage, og at dette Hjem kom til at staa aabent for en stor Kreds af hans Venner. Det var vel ogsaa hende, der fik de store »Vennemøder« sat i Gang fra 1863 til Grundtvigs Død.

Som Prøve paa, hvorledes Grundtvig priste hende i Sang, skal her meddeles tre Digte, der tidligere har været trykte i »Mindeblade om Fru Asta Grundtvig« (1891).


Til min Asta.(1858.)



Underligt er vort jævne Land,

Alfer omsvæve dets Skove,

Og under Fuglesang ved Strand

Havfruer dandse paa Vove;

Særsynet kommer som en Tyv,

Skov! fra Dit Skjul og Havets Dyb!






Kvindeligt er vort Modersmaa,

Skjoldmø kun der under Vaaben,

Kraften er Kys og Dyden Taal,

Vid titter ud under Kaaben,

Som i et Moderskiød ogsaa

Mylrer det tit af Skjalde smaa!



Lykkelig er den lille Skjald,

Graalig med Lærkernes Tunge,

Thi for hans Vugge, Tre i Tal,

Alfernes Norner, de sjunge:

Hvad dig end brister, op og ned,

Vis er DigKvindens Kiærlighed.



Søsterligvar min første Viv,

Duftende sødt som Violen,

Sjelden et meeridylliskLiv

Leves der nu under Solen,

End, under smaa, men smukke Kaar,

Vores fra Jul til Efteraar!



Moderligvar min anden Viv,

Funklende som Ædelstenen,

Det var et boldtromantiskLiv,

Artemisspandt paa Guldtenen,

I hendes Skiød et Barn paany

Sang jeg og græd i høien Sky!



Datterliger min tredje Viv,

Svævende for mig som Feen,

Det er etæventyrligtLiv,

Roser udspringe paa Sneen,

Ungdom og Ælde lege Skjul,

Lege om Kys og Kage Jul!




Til Asta-Moderen, Fru Asta.(12. Marts 1865.)



Tallet »Syv« fra gamle Dage

Fra den første »Hviledag«

Helligholdtes uden Mage

Under Telt og under Tag;

Derfor og ved Bryllups-Gilde

Fordum Bryllups-Glædens Kilde

Sprudled fast iDage syv!



For et gammelt Ord dog giælder,

At isyvsamfuldeAar

Ikke, som Forfaring melder,

Som iDage syvdet gaar,

Og, naar man skal skrifte Sanden,

Allermindst i Ægtestanden:

Klærlighedens Rosengaard.



Prise maa vi da vor Lykke,

Først og sidst dog prise Gud,

Som, til Trods for Verdens Tykke,

Hos en Brudgom med sin Brud

Det lod gaa paa Fødder svage

Som i glade Bryllups-Dage,

Saa isyvsamfuldeAar!



Ja, de svunde, Aar som Dage,

Sorger som den lette Sky,

Og kun Glæden blev tilbage,

Uforandret, altid ny,

Som, neddalet fra det Høie,

Den af lilleAstasØie

Straaler ud med yndig Glands!






Gud ske Lov for Glæde-Speilet,

Dannet ved Hans Aandepust,

For det Haab, som ei har feilet,

Klærligheden uden Rust,

For de mange glade Dage,

Som med Dig har lagt tilbage

Oldingen paa Gravens Bred!



Ja, kun i det fjerne Østen

Blev vor Lykke overbudt,

Da tilVaarenbeiledHøsten,

Boasgifted sig medRut,

Blev til Konger Arvelader,

Blev tilDavidOldefader,

Patriark tilDavids Søn!



Ordet ligger mig paa Tunge,

Løber giennem Pennen let,

At dog kiønt Smaafugle sjunge

Skal engang omAstas Æt

Rigest mellemDannekvinder

Paa de elskeligste Minder,

Mødre til det bedste Haab!

Din gamle SkjaldN. F. S. Grundtvig.


Til min Fru Asta.(Mens Pennen endnu skælvede).1



Kun en Guds Engel

Med Kvinde-Blik

Finder i Ørken

En Lædske-Drik,

Kvinden medKiærlighedsNavn!

1Grundtvig var syg i Sommeren 1865.






Som en Guds Engel,

Saa øm og blid,

Lædsked Du Gubben

I Trængsels-Tid;

Derfor velsigne Dig Gud!



Sommeren bragde

Mig Vinter-Luft,

Paa Dine Læber

Var Rosen-Duft!

Derfor velsigne Dig Gud!



Længe jeg sanded

Det Aar for Aar,

Du i min Vinter

Mig blev en Vaar!

Derfor velsigne Dig Gud!



Nylig, da strængest

Blev Vinterlag,

Du mig tilsmiled

En Sommerdag!

Derfor velsigne Dig Gud '



Godt kan den taale

At kvædes om,

Med al sinGlæde,

DinChristendom;

Derfor velsigne Dig Gud!



Godt kan Du bære

DitAsta-Navn,

Som lidenAsta

Du bær i Favn!

Derfor velsigne Dig Gud !

N. F. S. Grundtvig.